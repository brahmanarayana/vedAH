+++
title = "४"

+++
  
प्रागुदीचीमुद्वहेत् १  
ब्राह्मणकुलेऽग्निमुपसमाधाय पश्चादग्नेर्लोहितं चर्मानडुहमुत्तरलोम प्राग्ग्रीवमास्तीर्य वाग्यतामुपवेशयेत् २  
प्रोक्ते नक्षत्रेऽन्वारब्धायां स्रुवेणोपघातं जुहुयात् षड्भिर्लेखाप्रभृतिभिस्सम्पातानवनयन् मूर्धनि वध्वाः ३  
प्रदक्षिणमग्निं परिक्रम्य ध्रुवं दर्शयति ध्रुवाद्यौरिति ४  
अभिवाद्य गुरून् गोत्रेण विसृजेद्वाचम् ५  
गौर्दक्षिणा ६  
अत्रार्घ्यम् ७  
आगतेष्वित्येके ८  
  
त्रिरात्रं क्षारलवणे दुग्धमिति वर्जयन्तौ सह शयीयातां ब्रह्मचारिणौ ९  
हविष्यमन्नं परिजप्यान्नपाशेनेत्यसाविति वध्वा नाम ब्रूयात् १०  
भुक्त्वोच्छिष्टं वध्वै दद्यात् ११  
ऊर्ध्वं त्रिरात्राच्चतसृभिराज्यं जुहुयात् अग्ने प्रायश्चित्तिरिति समस्त पञ्चमीं सम्पातानवनयन्नुदपात्रे १२  
तेनैनां सकेशनखामाप्लावयेत् १३  
ततो यथार्थं स्यात् १४  
ऋतुकाले दक्षिणेन पाणिनोपस्थमालभेद्विष्णुर्योनिं कल्प यत्विति समाप्तायाम् १५  
सम्भवेद्गर्भं धेहीति १६  
  