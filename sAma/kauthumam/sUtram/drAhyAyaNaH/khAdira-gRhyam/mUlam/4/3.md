+++
title = "३"

+++
  
अर्धमासव्रती पौर्णमास्यां रात्रौ शङ्कुशतं जुहुयादेकाक्षर्ययायसान्वयकामः १  
खादिरानायुष्कामोऽथापरम् २  
प्राङ्वोदङ्वा ग्रामान्निष्क्रम्य स्थण्डिलं समूह्य पर्वते वाऽऽरण्यैर्गोमयैस्तापयित्वाऽङ्गारानपोह्यास्येन जुहुयात् ३  
द्वादश ग्रामा ज्वलिते ४  
त्र्यवरा धूमे ५  
कम्बूकान् सायम्प्रातर्जुहुयान्नास्य वृत्तिः क्षीयते ६  
इदमहमिममिति पण्यहोमं जुहुयात् ७  
पूर्णहोमं यजनीये जुहुयात् ८  
इन्द्रा मवदादिति सहायकामः ९  
अष्टरात्रोपोषितः प्राङ्वोदङ्वा ग्रामाच्चतुष्पथे समिद्ध्याग्निमौदुम्बर इध्मः स्यात् स्रुवचमसौ च जुहुयादन्नं वा इति श्रीर्वा इति १०  
ग्रामे तृतीयामन्नस्येति ११  
आधिपत्यं प्राप्नोति १२  
उपतापिनीषु गोष्ठे पायसं जुहुयात् १३  
अक्षेमे पथि वस्त्रदशानां ग्रन्थीन्कुर्यात् सहायिनां च स्वस्त्ययनानि १४  
क्षुधे स्वाहेत्येताभ्यामाहुतिसहस्रं जुहुयादाचितसहस्रकामः १५  
वत्समिथुनयोः पुरीषेण पशुकामोऽविमिथुनयोः क्षुद्र प शुकामः १६  
हरितगोमयेन सायम्प्रातर्जुहुयाद् नास्य वृत्तिः क्षीयते १७  
  