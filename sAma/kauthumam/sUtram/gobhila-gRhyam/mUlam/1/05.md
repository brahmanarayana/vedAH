+++
title = "०५"

+++

  अथ दर्शपूर्णमासयोः १   
सन्ध्यां पौर्णमासीमुपवसेत् २   
उत्तरामित्येके ३   
अथ यदहश्चन्द्र मा न दृश्येत ताममावास्याम् ४   
पक्षान्ता उपवस्तव्याः पक्षादयोऽभियष्टव्याः ५   
आमावास्येन हविषा पूर्वपक्षमभियजते पौर्णमास्येनापरपक्षम् ६   
यः परमो विकर्षः सूर्याचन्द्र मसोः सा पौर्णमासी यः परमः सङ्कर्षः सामावास्या ७   
यदहस्त्वेव चन्द्र मा न दृश्येत ताममावास्यां कुर्वीत ८   
दृश्यमानेऽप्येकदा गताध्वा भवतीति ९
त्रयः पौर्णमासीकाला भवन्ति सन्ध्या वास्तमितोदिता वोच्चैर्वा १०   
अथ यदहः पूर्णो भवति ११   
पृथगेवैतस्य ज्ञानस्याध्यायो भवत्यधीयीत वा तद्विद्भ्यो वा पर्वावगमयेत १२   
अथ यदहरुपवसथो भवति तदहः पूर्वाह्ण एव प्रातराहुतिं हुत्वैतदग्नेः स्थण्डिलं गोमयेन समन्तं पर्युपलिम्पति १३   
अथैध्मानुपकल्पयते खादिरान्वा पालाशान्वा १४   
खादिरपालाशालाभे बिभीदकतिल्वकबाधकनीवनिम्बराजवृक्षशाल्मल्यरलुदधित्थकोविदारश्लेष्मातकवर्जं सर्ववनस्पतीनामिध्मो यथार्थं स्यात् १५   
विशाखानि प्रति लूनाः कुशा बर्हिः १६   
उपमूललूनाः पितृभ्यः १७   
तेषामलाभे शूकतृणशरशीर्यबल्वजमुतवनलश्ण्ठुवर्जं सर्वतृणानि १८   
आज्यं स्थालीपाकीयान्व्रीहीन्वा यवान्वा चरुस्थालीं मेक्षणं स्रुवमनुगुप्ता अप इति १९   
यानि चानुकल्पमुदाहरिष्यामः २०   
न तदहः प्रसृज्येत २१   
दूरादपि गृहानभ्येयात् २२   
अन्यतस्तु धनं क्रीणीयान्न विक्रीणीत २३   
अबहुवादी स्यात् २४   
सत्यं विवदिषेत् २५
अथापराह्ण एवाप्लुत्यौपवसथिकं दम्पती भुञ्जीयातां यदेनयोः काम्यं स्यात्सर्पिर्मिश्रं स्यात्कुशलेन २६   
