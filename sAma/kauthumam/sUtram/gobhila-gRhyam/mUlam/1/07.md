+++
title = "०७"

+++

  अथोलूखलमुसले प्रक्षाल्य शूर्पं च पश्चादग्नेः प्रागग्रान्दर्भानास्तीर्योपसादयति १   
अथ हविर्निर्वपति व्रीहीन्वा यवान्वा कँ सेन वा चरुस्थाल्या वा २   
अमुष्मै त्वा जुष्टं निर्वपामीति देवतानामादेशं सकृद्द्विस्तूष्णीम् ३   
अथ पश्चात्प्राङ्मुखोऽवहन्तुमुपक्रमते दक्षिणोत्तराभ्यां पाणिभ्याम् ४   
त्रिःफलीकृताँ स्तण्डआ\!न्स्त्रिर्देवेभ्यः प्रक्षालयेदित्याहुर्द्विर्मनुष्येभ्यः सकृत्पितृभ्य इति ५   
पवित्रान्तर्हिताँ स्तण्डुलानावपेत् ६   
कुशलशृतमिव स्थालीपाकं श्रपयेत्प्रदक्षिणमुदायुवन् ७   
शृतमभिघार्योदगुद्वास्य प्रत्यभिघारयेत् ८   
अग्निमुपसमाधाय कुशैः समन्तं परिस्तृणुयात्पुरस्ताद्दक्षिणत उत्तरतः पश्चादिति ९
सर्वतस्त्रिवृतं पञ्चवृतं वा १०   
बहुलमयुग्मसंहतम् ११
प्रागग्रैरग्रैर्मूलानि च्छादयन् १२   
पश्चाद्वास्तीर्य दक्षिणतः प्राञ्चं प्रकर्षति तथोत्तरेण १३   
दक्षिणोत्तराण्यग्राणि कुर्यात् १४   
एष परिस्तरणन्यायः सर्वेष्वाहुतिमत्सु १५   
परिधीनप्येके कुर्वन्ति शामीलान्पार्णान्वा १६   
उत्तरतोऽपां पूर्नः स्रुवः प्रणीता १७   
भवेन वा स्यादित्येके १८   
बर्हिषि स्थालीपाकमासाद्येध्ममभ्याधायाज्यां संस्कुरुते १९
सर्पिस्तैलं दधि पयो यवागूं वा २०   
तत एव बर्हिषः प्रादेशमात्रे पवित्रे कुरुते २१   
ओषधिमन्तर्धाय च्छिनत्ति न नखेन पवित्रे स्थो वैष्णव्याविति २२   
अनेन अद्भिरनुमार्ष्टि विष्णोर्मनसा पूते स्थ इति २३
सम्पूयोत्पुनात्युदगग्राभ्यां पवित्राभ्याम् २४   
अङ्गुष्ठाभ्यां चोपकनिष्ठिकाभ्यां चाङ्गुलिभ्यामभिसङ्गृह्य प्राक्शस्त्रिरुत्पुनाति देवस्त्वा सवितोत्पुनात्वच्छिद्रे ण पवित्रेण वसोः सूर्यस्य रश्मिभिरिति सकृद्यजुषां द्विस्तूष्णीम् २५   
अथैने अद्भिरभ्युक्ष्याग्नावप्युत्सृजेत् २६
अथैतदाज्यमधिशृत्योदगुद्वासयेत् २७   
एवमाज्यस्य संस्करणकल्पो भवतीति २८   
