+++
title = "०२"

+++

यज्ञोपवीतं कुरुते सूत्रं वस्त्रं वापि वा कुशरज्जुमेव १   
दक्षिणं बाहुमुद्धृत्य शिरोऽवधाय सव्येँ से प्रतिष्ठापयति दक्षिणं कक्षमन्ववलम्बं भवत्येवं यज्ञोपवीती भवति २   
सव्यं बाहुमुद्धृत्य शिरोऽवधाय दक्षिणेँ से प्रतिष्ठापयति सव्यं कक्षमन्ववलम्बं भवत्येवं प्राचीनावीती भवति ३   
पितृयज्ञे त्वेव प्राचीनावीती भवति ४   
उदङ्ङग्नेरुत्सृप्य प्रक्षाल्य पाणी पादौ चोपविश्य त्रिराचामेद्द्विः परिमृजीत ५   
पादावभ्युक्ष्य शिरोऽभ्युक्षेत् ६   
इन्द्रियाण्यद्भिः संस्पृशेत् ७   
अक्षिणी नासिके कर्णाविति ८   
यद्यन्मीमाँ स्यं स्यात्तत्तदद्भिः संस्पृशेत् ९
तत्रैतदाहुः १०   
नोऽपस्पृशेद् व्रजन् ११   
न तिष्ठन् १२   
न हसन् १३   
न विलोकयन् १४   
नाप्रणतः १५   
नाङ्गुलीभिः १६   
नातीर्थेन १७   
न सशब्दम् १८
नानवेक्षितम् १९   
न बाह्याँ सः २०   
नान्तरीयैकदेशस्य कल्पयित्वोत्तरीयताम् २१   
नोष्णाभिः २२   
न सफेनाभिः २३   
न च सोपानत्कः क्वचित् २४   
कासक्तिकः २५   
गले बद्धः २६   
चरणौ न प्रसार्य च २७   
अन्ततः प्रत्युपस्पृश्य शुचिर्भवति २८   
हृदयस्पृशस्त्वेवाप आचामेत् २९   
उच्छिष्टो हैवातोऽन्यथा भवतीति ३०   
अथ प्रत्युपस्पर्शनानि ३१
सुप्त्वा भुक्त्वा क्षुत्वा स्नात्वा पीत्वा विपरिधाय च रथ्यामाक्रम्य श्मशानं चाचान्तः पुनराचामेत् ३२   
