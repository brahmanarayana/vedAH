+++
title = "०९"

+++

  अथैतद्धविरुच्छिष्टमुदगुद्वास्योद्धृत्य ब्रह्मणे प्रयच्छेत् १   
तं तितर्पयिषेत् २   
ब्राह्मणस्य तृप्तिमनु तृप्यामीति ह यज्ञस्य वेदयन्ते ३   
अथ यदस्यान्यदन्नमुपसिद्धं स्यात् ४   
अथ ब्राह्मणान्भक्तेनोपेप्सेत् ५   
पूर्णपात्रो दक्षिणा तं ब्रह्मणे दद्यात् ६   
कँ सं चमसं वान्नस्य पूरयित्वा कृतस्य वाकृतस्य वापि वा फलानामेवैतं पूर्णपात्रमित्याचक्षते ७   
ब्रह्मैवैक ऋत्विक् ८   
पाकयज्ञेषु स्वयं होता भवति ९   
पूर्णपात्रोऽवमः पाकयज्ञानां दक्षिणा १०   
अपरिमितं परार्ध्यम् ११   
अपि ह सुदाः पैजवन ऐन्द्रा ग्नेन स्थालीपाकेनेष्ट्वा शतं सहस्राणि ददौ १२   
अथ यदि गृह्येऽग्नौ सायम्प्रातर्होमयोर्वा दर्शपूर्णमासयोर्वा हव्यं वा होतारं वा नाधिगच्छेत्कथं कुर्यादिति १३   
आ सायमाहुतेः प्रातराहुतिर्नात्येत्या प्रातराहुतेः सायमाहुतिरामावास्यायाः पौर्णमासं नात्येत्या पौर्णमास्या आमावास्याम् १४   
एतेनैवावकाशेन हव्यं वा होतारं वा लिप्सेत १५   
अपि वा यज्ञियानामेवौषधिवनस्पतीनां फलानि वा पलाशानि वा श्रपयित्वा जुहुयात् १६   
अप्यप एवान्ततो जुहुयादिति ह स्माह पाकयज्ञ ऐडो हुतं ह्येव १७   
अहुतस्य प्रायश्चित्तं भवतीति १८   
नाव्रतो ब्राह्मणः स्यादिति १९   
अथाप्युदाहरन्ति २०   
यावन्न हूयेताभोजनेनैव तावत्सन्तनुयात् २१   
अथ यदाधिगच्छेत्प्रतिजुहुयात् २२   
एवमप्यस्य व्रतं सन्ततं भवतीति २३   
एषोऽत ऊर्ध्वं हविराहुतिषु न्यायः २४   
मन्त्रान्ते स्वाहाकारः २५   
आज्याहुतिष्वाज्यमेव संस्कृत्योपघातं जुहुयान्नाज्यभागौ न स्विष्टकृत् २६
आज्याहुतिष्वनादेशे पुरस्ताच्चोपरिष्टाच्च महाव्याहृतिभिर्होमः २७
यथा पाणिग्रहणे तथा चूडाकर्मण्युपनयने गोदाने २८   

अपवृत्ते कर्मणि वामदेव्यगानं शान्त्यर्थं शान्त्यर्थम् २९   