+++
title = "०३"

+++

  अग्निमुपसमाधाय परिसमूह्य दक्षिणजान्वक्तो दक्षिणेनाग्निमदितेऽनुमन्य-स्वेत्युदकाञ्जलिं प्रसिञ्चेत् १   
अनुमतेऽनुमन्यस्वेति पश्चात् २
सरस्वत्य-नुमन्यस्वेत्युत्तरतः ३   
देव सवितः प्रसुवेति प्रदक्षिणमग्निं पर्युक्षेत्सकृद्वा त्रिर्वा ४
पर्युक्षणान्तान्व्यतिहरन्नभिपर्युक्षन्होमीयम् ५   
अथ हविष्यस्यान्नस्याग्नौ जुहुयात्कृतस्य वाकृतस्य वा ६   
अकृतं चेत्प्रक्षाल्य जुहुयात्प्रोदकं कृत्वा ७   
अथ यदि दधि पयो यवागूं वा कँ सेन वा चरुस्थाल्या वा स्रुवेण वैव ८   
अग्नये स्वाहेति पूर्वां तूष्णीमुत्तरां मध्ये चापराजितायां च दिशीति सायम् ९
अथ प्रातः सूर्याय स्वाहेति पूर्वां तूष्णीमेवोत्तरां मध्ये चैवापराजितायां चैव दिशि १०   
समिधमाधायानुपर्युक्ष्य तथैवोदकाञ्जलीन्प्रसिञ्चेदन्वमँ स्था इति मन्त्रविशेषः ११
प्रदक्षिणमग्निं परिक्रम्यापां शेषं निनीय पूरयित्वा चमसं प्रतिष्ठाप्य यथार्थम् १२   
एवमत ऊर्ध्वं गृह्येऽग्नौ जुहुयाद्वा हावयेद्वाजीवितावभृथात् १३   
अथाप्युदाहरन्ति १४   
कामं गृह्येऽग्नौ पत्नी जुहुयात्सायम्प्रातर्होमौ गृहाः पत्नी गृह्य एषोऽग्निर्भवतीति १५   
निष्ठिते सायमाशप्रातराशे भूतमिति प्रवाचयेत् १६   
ऋते भगया वाचा शुचिर्भूत्वा १७
प्रतिजपत्योमित्युच्चैस्तस्मै नमस्तन्माख्या इत्युपाँ शु १८   
