+++
title = "०१"

+++

अनुप्रहरति वपाश्रपण्यौ १   
प्राचीमेकशूलां प्रतीचीमितराम् २
अवद्यन्त्यवदानानि सर्वाङ्गेभ्यः ३
अन्यत्र वामाच्च सक्थ्नः क्लोम्नश्च ४   
वामं सक्थ्यन्वष्टक्याय निदध्यात् ५
तस्मिन्नेवाग्नौ श्रपयत्योदनचरुं च माँ सचरुं च पृथङ्मेक्षणाभ्यां प्रदक्षिणमुदायुवन् ६
शृतावभिघार्योदगुद्वास्य प्रत्यभिघारयेत् ७   
कँ से रसमवासिच्य ८   
प्लक्षशाखावति प्रस्तरेऽवदानानि कृत्वा ९
स्थालीपाकावृतावदानानां कँ सेऽवद्यति १०   
स्विष्टकृतश्च पृथक् ११   
चरोरुद्धृत्य बिल्वमात्रमवदानैः सह यूषेण सन्नयेत् १२
चतुर्गृहीतमाज्यं गृहीत्वाष्टर्चप्रथमया जुहुयादग्नावग्निरिति १३   
सन्नीतात्तृतीयमात्रमवदाय द्वितीयातृतीयाभ्यां जुहोति १४   
उत्तरस्यां स्वाहाकारं दधाति १५
एवमेवावरे चतुर्थीपञ्चमीभ्यां षष्ठीसप्तमीभ्यां च १६   
शेषमवदाय सौविष्टकृतमष्टम्यां जुहुयात् १७   
यद्यु वा अल्पसम्भारतमः स्यादपि पश्नुऐ\!व कुर्वीत १८   
अपि वा स्थालीपाकं कुर्वीत १९   
अपि वा गोर्ग्रासमाहरेत् २०   
अपि वारण्ये कक्षमुपधाय ब्रूयादेषा मेऽष्टकेति २१   
न त्वेव न कुर्वीत न त्वेव न कुर्वीत २२   

