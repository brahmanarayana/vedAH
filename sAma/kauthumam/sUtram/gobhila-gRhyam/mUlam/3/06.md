+++
title = "०६"

+++

  गाः प्रकाल्यमाना अनुमन्त्रयेतेमा मे विश्वतो वीर्य इति १   
प्रत्यागता इमा मधुमतीर्मह्यमिति २   
पुष्टिकामः प्रथमजातस्य वत्सस्य प्राङ्मातुः प्रलेहनाज्जिह्वया ललाटमुल्लिह्य निगिरेद्गवां श्लेष्मासीति ३   
पुष्टिकाम एव सम्प्रजातासु निशायां गोष्ठेऽग्निमुपसमाधाय विलयनं जुहुयात्सङ्ग्रहण सङ्गृहाणेति ४   
पुष्टिकाम एव सम्प्रजातास्वौदुम्बरेणासिना वत्समिथुनयोर्लक्षणं करोति पुँ स एवाग्रेऽथ स्त्रिया भुवनमसि साहस्रमिति ५   
कृत्वा चानुमन्त्रयेत लोहितेन स्वधितिनेति ६   
तन्त्रीं प्रसार्यमाणां बद्धवत्सां चानुमन्त्रयेतेयं तन्ती गवां मातेति ७   
तत्रैतान्यहरहः कृत्यानि भवन्ति ८   
निष्कालनप्रवेशने तन्त्रीविहरणमिति ९   
गोयज्ञे पायसश्चरुः १०   
अग्निं यजेत पूषणमिन्द्र मीश्वरम् ११   
ऋषभपूजा १२   
गोयज्ञेनैवा श्वयज्ञो व्याख्यातः १३   
यमवरुणौ देवतानामत्राधिकौ १४   

गन्धैरभ्युक्षणं गवां गन्धैरभ्युक्षणं गवाम् १५   
