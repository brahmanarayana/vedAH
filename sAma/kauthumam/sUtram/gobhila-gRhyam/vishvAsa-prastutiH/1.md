+++
title = "1"
unicode_script = "devanagari"
+++

## ०१
अथातो गृह्यकर्माण्युपदेक्ष्यामः १

यज्ञोपवीतिनाऽऽचान्तोदकेन कृत्यम् २


उदग्-अयने पूर्व-पक्षे पुण्ये ऽहनि प्राग् आवर्तनाद् अह्नः कालं विद्यात् ३   
यथाऽऽदेशं च ४


सर्वाण्य् एवान्वाहार्य+++(=ऋत्विग्-दक्षिणान्न)+++वन्ति ५   
अपवर्गे ऽभिरूप+++(ब्राह्मण)+++-भोजनं यथाशक्ति ६


ब्रह्मचारी वेदमधीत्यान्त्यां समिधम् अभ्याधास्यन्+++(=आनयन्)+++ ७ 
जायाया वा पाणिं जिघृक्षन् ८  
अनु-गुप्ता अप आहृत्य  
प्राग्-उदक्-प्रवणं देशं, समं वा  
परिसमुह्योपलिप्य,  
मध्यतः प्राचीं लेखाम् उल्लिख्योदीचीं च  
संहतां पश्चाद् मध्ये प्राचीस् तिस्र उल्लिख्याभ्युक्षेत् ९   
लक्षणाऽऽवृद्+++(=क्रम)+++ एषा सर्वत्र १०


भूर्भुवःस्वरित्य् अभिमुखम् अग्निं प्रणयन्ति ११
प्रेते वा गृहपतौ +++(गृह)+++परमेष्ठि-करणम् १२

तथा तिथि-नक्षत्र-पर्व-समवाये १३   
दर्शे वा पौर्णमासे वाग्निसमाधानं कुर्वीत १४


वैश्य-कुलाद् वाम्बरीषाद्+++(= भर्जनपात्राद्)+++ वाग्निम् आहृत्याभ्याऽऽदध्यात् १५   
अपि वा बहुयाजिन एवागाराद् ब्राह्मणस्य वा राजन्यस्य वा वैश्यस्य वा १६  
अपि वान्यं मथित्वाभ्यादध्यात् १७
पुण्यस् त्व् एवानर्धुको भवतीति १८   
यथा कामयेत तथा कुर्यात् १९


स यद् एवान्त्यां समिधम् अभ्यादधाति जायाया वा पाणिं जिघृक्षन् जुहोति तम् +++(अग्निम्)+++ अभिसं-यच्छेत् २०   
स एवास्य गृह्योऽग्निर्भवति २१


तेन चैवास्य प्रातर् आहुतिर् हुता भवतीति २२   
सायमाहुत्य्-उपक्रम एवात ऊर्ध्वं गृह्ये ऽग्नौ होमो विधीयते २३


पुरा +++(अग्नि)+++प्रादुष्-करण-वेलायाः सायम् प्रातर् अनु-गुप्ता अप आहरेत् +++(करिष्यमाणे कर्मणि)+++ परिचरणीयाः २४
अपि वा सायम् २५   
अपि वा कुम्भाद्वा मणिकाद्+++(=barrel)+++ वा गृह्णीयात् २६


पुराऽस्तमयाद् अग्निं प्रादुष्कृत्याऽस्तम् इते सायम् आहुतिं जुहुयात् २७   
पुरोदयात् प्रातः प्रादुष्कृत्योदिते ऽनुदिते वा प्रातर् आहुतिं जुहुयात् २८   

## ०२


यज्ञोपवीतं कुरुते सूत्रं वस्त्रं वापि वा कुशरज्जुम् एव १   
दक्षिणं बाहुम् उद्धृत्य शिरो ऽवधाय सव्येऽँसे प्रतिष्ठापयति - दक्षिणं कक्षम् अन्व्-अवलम्बं भवत्य् - एवं यज्ञोपवीती भवति २   
सव्यं बाहुम् उद्धृत्य शिरो ऽवधाय दक्षिणेऽँसे प्रतिष्ठापयति - सव्यं कक्षम् अन्व्-अवलम्बं भवत्य् एवं प्राचीनावीती भवति ३   
पितृ-यज्ञे त्व् एव प्राचीनावीती भवति ४


उदङ्ङ् अग्नेर् उत्सृप्य प्रक्षाल्य पाणी पादौ चोपविश्य त्रिराचाम्, एद् द्विः परिमृजीत ५   
पादाव् अभ्युक्ष्य शिरो ऽभ्युक्षेत् ६   
इन्द्रियाण्य् अद्भिः संस्पृशेत् ७   
अक्षिणी नासिके कर्णाविति ८   
यद् यन् मीमाँस्यं +++(अङ्गं)+++ स्यात् तत् तद् अद्भिः संस्पृशेत् ९

तत्रैतद् आहुः १०   
नोऽपस्पृशेद् व्रजन् ११ 
न तिष्ठन् १२ 
न हसन् १३ 
न विलोकयन् १४ 
नाप्रणतः १५ 
नाङ्गुलीभिः +++(आपः क्षिपन्)+++ १६ 
नातीर्थेन १७ 
न सशब्दम् १८ 
नानवेक्षितम् १९ 
न +++(अभुग्नत्वाद्)+++ बाह्याँसः +++(-तेन कुक्कुटासनम् प्रसज्यते)+++ २० 
नान्तरीयैकदेशस्य +++(शाटिकामिव)+++ कल्पयित्वोत्तरीयताम् २१ 
नोष्णाभिः २२ 
न सफेनाभिः २३ 
न च सोपानत्कः क्वचित् २४ 
कासक्तिकः+++(=शिरसक्तवस्त्रः)+++ २५ 
गले बद्धः २६ 
चरणौ न प्रसार्य च २७

अन्ततः प्रत्य्-उपस्पृश्य शुचिर् भवति २८

हृदय-स्पृशस् त्व् एवाप आचामेत् २९   
उच्छिष्टो हैवातोऽन्यथा भवतीति ३०

अथ प्रत्युपस्पर्शनानि +++(आचमनविधौ)+++ ३१ 
सुप्त्वा भुक्त्वा क्षुत्वा स्नात्वा पीत्वा +++(वस्त्राणि)+++ विपरिधाय च रथ्याम् आक्रम्य श्मशानं चाचान्तः पुनर् आचामेत् ३२   

## ०३

अग्निमुपसमाधाय परिसमूह्य +++(वीरासने यथा)+++ दक्षिणजान्व्-अक्तो दक्षिणेनाग्निम् अदितेऽनुमन्यस्वेत्य् उदकाञ्जलिं प्रसिञ्चेत् १   
अनुमतेऽनुमन्यस्वेति पश्चात् २
सरस्वत्य् अनुमन्यस्वेत्य् उत्तरतः ३   
देव सवितः प्रसुवेति प्रदक्षिणम् अग्निं पर्युक्षेत् सकृद्वा त्रिर् वा ४
पर्युक्षणान्तान् व्यतिहरन्न्, अभिपर्युक्षन् होमीयम् +++(अन्नादिकम्)+++ ५

अथ हविष्यस्यान्नस्याग्नौ जुहुयात् कृतस्य वाकृतस्य वा ६   
अकृतं चेत् - प्रक्षाल्य जुहुयात् - प्रोदकं+++(=प्रगतोदकं)+++ कृत्वा ७

अथ यदि दधि पयो यवागूं वा कँसेन वा चरुस्थाल्या वा स्रुवेण वैव ८


अग्नये स्वाहेति पूर्वां, तूष्णीम् उत्तरां - मध्ये चापराजितायां+++(=ऐशान्यायां)+++ च दिशीति सायम् ९
अथ प्रातः सूर्याय स्वाहेति पूर्वां, तूष्णीम् एवोत्तरां - मध्ये चैवापराजितायां+++(=ऐशान्यायां)+++ चैव दिशि १०

समिधम् आधाय  
+अनुपर्युक्ष्य तथैवोदकाञ्जलीन् प्रसिञ्चेद् - अन्वमँस्था इति मन्त्रविशेषः ११

प्रदक्षिणम् अग्निं परिक्रम्यापां शेषं +++(भूमिं)+++ निनीय, +++(पुनः)+++ पूरयित्वा  
चमसं प्रतिष्ठाप्य यथार्थम् +++(व्रजेत्)+++ १२


एवम् अत ऊर्ध्वं गृह्येऽग्नौ जुहुयाद् वा हावयेद् वाजीवितावभृथात् +++(→जीवनयज्ञस्यान्तम्)+++ १३

अथाप्य् उदाहरन्ति १४   
कामं गृह्ये ऽग्नौ पत्नी जुहुयात् सायम् प्रातर् होमौ - गृहाः पत्नी, गृह्य एषो ऽग्निर् भवतीति  +++(5)+++१५


निष्ठिते+++(=सिद्धे)+++ सायमाश-प्रातराशे "भूतम्" इति प्रवाचयेत् १६   
ऋते भगया वाचा - शुचिर् भूत्वा १७
प्रतिजपत्य् अित्य् उच्चैस् - "तस्मै नमस्, तन् माक्षायी" +इत्युपाँशु १८   

## ०४
अथ वाग् यतो बलीन् हरेत् १   
भाषेतान्न-संसिद्धिम्, अतिथिभिः कामं सम्भाषेत २

अथ हविष्यस्यान्नस्योद्धृत्य  
हविष्यैर् व्यञ्जनैर् उपसिच्याग्नौ जुहुयात् - तूष्णीं पाणिनैव ३   
प्राजापत्या पूर्वाहुतिर् भवति, सौविष्टकृत्य् उत्तरा ४

अथ बलीन् हरेद् बाह्यतो वान्तर् वा सुभूमिं कृत्वा ५

सकृद् अपो निनीय, चतुर्धा बलिं निदध्यात्, सकृद् अन्ततः परिषिञ्चेत् ६   
एकैकं वानुनिधानम् उभयतः परिषिञ्चेत् ७   
स यत् प्रथमं निदधाति - स पार्थिवो बलिर् भवत्य्, अथ यद्द्वितीयं स वायव्यो, यत् तृतीयं स वैश्वदेवो, यच् चतुर्थं स प्राजापत्यः ८

अथापरान् बलीन् हरेद् - उदधानस्य मध्यमस्य द्वारस्य +++(च)+++ -
अब्-दैवतः प्रथमो बलिर् भवत्य्, ओषधि-वनस्पतिभ्यो द्वितीय, आकाशाय तृतीयः ९

अथापरं बलिं हरेच् छयनं वाधिवर्चं+++(=कायमलादिनिवारणस्थाने)+++ वा - स कामाय वा बलिर् भवति, मन्यवे वा १०

अथ सस्तूपं+++(→अवकरे)+++ - स रक्षोजनेभ्यः ११

अथैतद् बलि-शेषम् अद्भिर् अभ्यासिच्याऽव-सलवि+++(← सल् गतौ =अवदक्षिणम् = प्रसव्यम् [अङ्गुलीर् वर्तयित्वा हस्तस्थपितृतीर्थेन])+++ दक्षिणा निनयेत् - तत् पितृभ्यो भवति १२


आसीन एवाग्नौ जुहुयात् १३
आसीनः पितृभ्यो दद्याद्, यथोपपादम् इतरान् १४

स्वयं त्वेवैतान् यावद् वसेद् बलीन्हरेत् १५   
अपि वान्यो ब्राह्मणः १६   
दम्पती एव १७
इति गृहमेधिव्रतम् १८
स्त्री ह सायं प्रातः पुमान् इति १९


सर्वस्य त्व् एवान्नस्यैतान् बलीन् हरेत् - पित्र्यस्य वा +++(ब्राह्मणभोजनेन)+++ स्वस्त्य्-अयनस्य वार्थार्थस्य वा २०   
यज्ञाद् एव +++(कारणात् वैश्वदेवान्)+++ निवर्तते २१

यद्य् एकस्मिन् काले व्रीहियवौ प्रक्रियेतान्यतरस्य कृत्वा कृतं मन्येत २२   
यद्य् एकस्मिन् काले पुनः पुनर् अन्नं पच्येत सकृद् एवैतद् बलि-तन्त्रं कुर्वीत २३

यद्य् एकस्मिन् कुले बहुधान्नं पच्येत गृह-पति-महानसाद् एवैतद् बलि-तन्त्रं कुर्वीत २४   
यस्य त्व् एषाम् अग्रतः सिध्येन् नियुक्तम् अग्नौ कृत्वाग्रं ब्राह्मणाय दत्त्वा भुञ्जीत २५   
यस्यो जघन्यं भुञ्जीतैवेति २६

अथाप्य् उदाहरन्ति २७   
एतस्यैव बलिहरणस्यान्ते कामं प्रब्रुवीत - भवति हैवास्य +++(कामपूर्तिः)+++ २८

स्वयं त्व् एवाशस्यं+++(←आ+सस्यम्)+++ बलिं हरेद् - यवेभ्यो ऽध्या-व्रीहिभ्यो +++(उत्पन्नेभ्यः)+++, व्रीहिभ्यो ऽध्या-यवेभ्यः +++(उत्पन्नेभ्यः)+++ - स त्व् आशस्यो नाम बलिर्भवति २९   
दीर्घायुर् हैव भवति ३०

+++(दाने)+++ विश्राणिते+++(=दत्ते)+++  
फलीकरणानाम् आचामस्य+++(=ओदनपाके जातस्य फेनस्य)+++ +अपाम् इति बलिं हरेत् - स रौद्रो भवति, स रौद्रो भवति ३१



## ०५
अथ दर्शपूर्णमासयोः १

सन्ध्यां पौर्णमासीम् उपवसेत् २  
- उत्तराम् इत्येके ३   
अथ यद् अहश् चन्द्रमा न दृश्येत ताम् अमावास्याम् +++(उपवसेत्)+++४

पक्षान्ता उपवस्तव्याः पक्षादयो ऽभियष्टव्याः ५

आमावास्येन हविषा पूर्वपक्षम् अभियजते, पौर्णमास्येनापर-पक्षम् ६

यः परमो विकर्षः सूर्याचन्द्रमसोः सा पौर्णमासी, यः परमः सङ्कर्षः सामावास्या ७

यद् अहस् त्व् एव चन्द्रमा न दृश्येत ताम् अमावास्यां कुर्वीत ८   
दृश्यमाने ऽप्य् एकदा - गताध्वा +++(चन्द्रो)+++ भवतीति ९

त्रयः पौर्णमासी-काला भवन्ति - सन्ध्या वास्तमितोदिता वोच्चैर् वा १०   
अथ यद् अहः पूर्णो भवति ११
- पृथग् एवैतस्य ज्ञानस्याध्यायो भवत्य् - अधीयीत वा तद् विद्भ्यो वा पर्वावगमयेत १२


अथ यद् अहर् उपवसथो+++(→उपवासदिनम्)+++ भवति - तद् अहः पूर्वाह्ण एव प्रातर् आहुतिं हुत्वैतद् अग्नेः स्थण्डिलं गोमयेन समन्तं पर्युपलिम्पति १३


अथैध्मान् उपकल्पयते खादिरान् वा पालाशान् वा १४   
खादिर-पालाशालाभे - बिभीदक-तिल्वक-बाधक-नीव-निम्ब-राजवृक्ष-शाल्मल्य्-अरलु-दधित्थ-कोविदार-श्लेष्मातक-वर्जं सर्व-वनस्पतीनाम् इध्मो यथार्थं स्यात्  +++(5)+++१५


विशाखानि प्रति लूनाः कुशा बर्हिः १६   
उप-मूल-लूनाः पितृभ्यः १७   
तेषाम् अलाभे शूक-तृण--शर-शीर्य-बल्वज-मुतव-नल-शण्ठु-वर्जं सर्व-तृणानि  +++(5)+++१८


आज्यं, स्थालीपाकीयान् व्रीहीन् वा यवान् वा, चरुस्थालीं, मेक्षणं+++(=दर्वी)+++, स्रुवम्, अनुगुप्ता अप इति १९   
यानि चानुकल्पम् उदाहरिष्यामः २०

न तद् अहः प्रसृज्येत +++(यात्रायै)+++ २१   
दूराद् अपि गृहान् अभ्येयात् २२

अन्यतस् तु धनं क्रीणीयान् - न विक्रीणीत २३

अबहुवादी स्यात् २४   
सत्यं विवदिषेत् २५

अथापराह्ण एवाप्लुत्यौपवसथिकं दम्पती भुञ्जीयातां यद् एनयोः काम्यं स्यात्- सर्पिर् मिश्रं स्यात् कुशलेन २६   

## ०६

मानतन्तव्यो होवाच -

> अहुता वा एतस्य मानुष्याहुतिर् भवति - य औपवसथिकं नाश्नाति। १
अनीश्वरो ह क्षोधुको+++(=क्षुत्पीडितो)+++ भवत्य् - अकाम्यो जनानां, पाप-वसीयसी हास्य प्रजा भवति। २   
य औपवसथिकं भुङ्क्त - ईश्वरो ह भवत्य् अक्षोधुकः, काम्यो जनानां, वसीयसी हाऽस्य प्रजा भवति ३   
तस्माद् यत् कामयेतौपवसथिकं भुञ्जीयाताम् ४

अध एवैतां रात्रिं शयीयाताम् ५   
तौ खलु जाग्रन्-मिश्राव् एवैतां रात्रिं विहरेयाताम् इतिहास-मिश्रेण वा केनचिद् वा ६  
जुगुप्सेयातां त्व् एवाव्रत्येभ्यः कर्मभ्यः ७

न प्रवसन्न् उपवसेद् इत्याहुः ८
- पत्न्या व्रतं भवतीति ९  
यथा कामयेत तथा कुर्यात् १०

एवम् एवाहिताग्नेर् अप्युपवसथो भवति ११  
यच् चाम्नायो विदध्यात् १२

अथ पूर्वाह्ण एव प्रातर् आहुतिं हुत्वा  
ऽग्रेणाऽग्निं परिक्रम्य,  
दक्षिणतोऽग्नेः प्राग् अग्रान् दर्भान् आस्तीर्य १३

तेषां पुरस्तात् प्रत्यङ् मुखस् तिष्ठन् सव्यस्य पाणेर् अङ्गुष्ठेनोपकनिष्ठिकया चाङ्गुल्या ब्रह्मासनात् तृणम् अभिसङ्गृह्य  
दक्षिणापरम् अष्टमं देशं निरस्यति - "निरस्तः परावसुर्" इति १४   
अप उपस्पृश्याथ ब्रह्मासन उपविशत्य् - "आ वसोः सदने सीदामी"ति १५


अग्निम् अभिमुखो वाग्-यतः प्राञ्जलिर् आस्त आ कर्मणः पर्यवसानात् १६   
भाषेत यज्ञसंसिद्धिम् १७   
नायज्ञियां वाचं वदेत् १८  
यद्य् अयज्ञियां वाचं वदेद् वैष्णवीम् ऋचं यजुर् वा जपेत् १९   
अपि वा नमो विष्णव इत्य् एवं ब्रूयात् २०


यद्य् उ वा उभयं चिकीर्षेद् धौत्रं चैव ब्रह्मत्वं चैवैतेनैव कल्पेन छत्त्रं वोत्तरासङ्गं+++(=उत्तरीयं)+++ वोद-कमण्डलुं दर्भ-वटुं वा ब्रह्मासने निधाय  
तेनैव +++(मार्गेण)+++ प्रत्याव्रज्याथान्यच् चेष्टेत् २१   

## ०७

अथोलूखल-मुसले प्रक्षाल्य शूर्पं च पश्चाद् अग्नेः प्राग्-अग्रान् दर्भान् आस्तीर्योपसादयति १   
अथ हविर् निर्वपति - व्रीहीन् वा यवान् वा - कँसेन वा चरु-स्थाल्या वा २   
"अमुष्मै त्वा जुष्टं निर्वपामी"ति देवतानामादेशं सकृद्, द्विस् तूष्णीम् ३

अथ पश्चात् प्राङ्मुखो ऽवहन्तुम् उपक्रमते दक्षिणोत्तराभ्यां +++(सव्याधराभ्याञ्च)+++ पाणिभ्याम् ४   
त्रिःफलीकृताँस् तण्डुलान्स् त्रिर् देवेभ्यः प्रक्षालयेद् इत्याहुर्, द्विर् मनुष्येभ्यः, सकृत् पितृभ्य इति ५

पवित्रान्तर्हिताँस् तण्डुलान् आवपेत् +++(पाकपात्रे)+++ ६   
कुशल-शृतम्+++(=पक्वं)+++ इव स्थालीपाकं श्रपयेत्- प्रदक्षिणम् उदायुवन्+++(=मिश्रयन्)+++ ७   
शृतम् अभिघार्योदग् उद्वास्य प्रत्य्-अभिघारयेत् ८


अग्निम् उपसमाधाय कुशैः समन्तं परिस्तृणुयात् - पुरस्ताद् दक्षिणत उत्तरतः पश्चाद् इति ९
सर्वतस् त्रिवृतं पञ्चवृतं वा १०   
बहुलम् अयुग्म-संहतम् ११

प्राग्-अग्रैर् अग्रैर् मूलानि च्छादयन् १२   
पश्चाद् वास्तीर्य दक्षिणतः प्राञ्चं प्रकर्षति तथोत्तरेण +++(तेनात्र द्विकोनाकृतिं सृजन्)+++ १३   
दक्षिणोत्तराण्य्+++(=दक्षिणदर्भाग्राण्य् उपरि यथा स्युस् तथा)+++ अग्राणि कुर्यात् १४

एष परिस्तरणन्यायः सर्वेष्व् आहुतिमत्सु १५

परिधीनप्येके कुर्वन्ति शामीलान् पार्णान् वा १६

उत्तरतो ऽपां पूर्णः स्रुवः - प्रणीता +++(इति ज्ञेयाः)+++ १७   
+++(पूर्व)+++भवेन वा स्याद् इत्य् एके १८

बर्हिषि स्थालीपाकम् आसाद्येध्मम् अभ्याधायाज्यां संस्कुरुते १९
सर्पिस् तैलं दधि पयो यवागूं वा +++(5)+++ २०

तत एव बर्हिषः प्रादेशमात्रे पवित्रे कुरुते २१   
ओषधिम् अन्तर्धाय च्छिनत्ति - न नखेन - पवित्रे स्थो वैष्णव्याव् - इति २२   
अनेन +++(यजुषा)+++ अद्भिर् अनुमार्ष्टि - विष्णोर् मनसा पूते स्थ - इति २३

+++(पवित्रान्तर्हिते पात्र आज्यस्यानयनेन)+++ सम्पूयोत्पुनात्य् उदगग्राभ्यां पवित्राभ्याम् २४   
अङ्गुष्ठाभ्यां चोपकनिष्ठिकाभ्यां चाङ्गुलिभ्याम् अभि-सङ्गृह्य प्राक्शस् त्रिर् उत्पुनाति - देवस् त्वा सवितोत्पुनात्व् अच्छिद्रेण पवित्रेण, वसोः सूर्यस्य रश्मिभिर् - इति सकृद् यजुषा, द्विस् तूष्णीम् २५

अथैने अद्भिर् अभ्युक्ष्याग्नाव् अप्युत्सृजेत् २६
अथैतद् आज्यम् +++(अग्नितापेन विलाप्य)+++ अधिशृत्योदग् उद्वासयेत् २७   
एवम् आज्यस्य संस्करणकल्पो भवतीति २८   

## ०८
पूर्वम् आज्यम् अपरः स्थालीपाकः १   
+++(स्थालीपाकं)+++ पर्युक्ष्य, स्थालीपाक आज्यम् आनीय, मेक्षणेनोपघातं होतुम् एवोपक्रमते २


यद्य् उ वा उपस्तीर्णाभिघारितं जुहुषेद् - आज्यभागाव् एव प्रथमौ जुहुयात् ३  
चतुर् गृहीतम् आज्यं गृहीत्वा, पञ्चावत्तं तु भृगूणाम्,  
"अग्नये स्वाहे"त्य् उत्तरतः,  
"सोमाय स्वाहे"ति दक्षिणतः  
प्राक्शो जुहुयात् ४


अथ हविष +++(मेक्षणम्)+++ उपस्तीर्यावद्यति+++(=कर्तयति [ग्रहणाय])+++ ५
मध्यात् पूर्वार्धाच् +++(आज्यग्रहण उक्तया रीत्या)+++ चतुर्-अवत्ती+++(=गृहीता)+++ चेद् भवति मध्यात् पूर्वार्धात्, पश्चार्धाद् इति पञ्चावत्ती चेद् भवति ६   
अभिघारयत्य् अवदानानि ७
+++(स्थाल्याम् आज्येन)+++ प्रत्यनक्त्य् अवदान-स्थानान्य् - अयातयामतायै ८

"अग्नये स्वाहे"ति मध्ये जुहुयात् ९   
सकृद्वा त्रिर् वैतेनैव कल्पेन १०

अथ स्विष्टकृत उपस्तीर्यावद्यत्य् उत्तरार्धपूर्वार्धात् सकृदेव -  भूयिष्ठं द्विर् अभिघारयेत् ११   
यद्य् उ पञ्चावत्ती स्याद् द्विर् उपस्तीर्यावदाय द्विर् अभिघारयेत् १२   
न प्रत्यनक्त्यवदानस्थानं - यातयामतायै १३  
अग्नये स्विष्टकृते स्वाहेत्य् उत्तरार्ध-पूर्वार्धे जुहुयात् १४


महाव्याहृतिभिर् आज्येनाभिजुहुयात् १५   
प्राक् स्विष्टकृत आवापः १६

+++(आहुति-)+++गणेष्व् एकं परिसमूहनम् इध्मो बर्हिः पर्युक्षणम् आज्यम् आज्यभागौ च १७   
सर्वेभ्यः समवदाय सकृदेव सौविष्टकृतं जुहोति १८

हुत्वैतन् मेक्षणम् अनुप्रहरेत् १९
प्रक्षाल्य वैतेनोद्धृत्य +++(हविश्शेषम्)+++ भुञ्जीत २०   
न स्रुवम् अनुप्रहरेद् इत्येक आहुः २१

आग्नेय एवानाहिताग्नेर् उभयोर् दर्शपूर्णमासयोः स्थालीपाकः स्यात् २२

आग्नेयो वाग्नीषोमीयो वाहिताग्नेः पौर्णमास्याम् २३   
ऐन्द्रो वैन्द्राग्नो वा माहेन्द्रो वामावास्यायाम् २४   
अपि वाहिताग्नेर् अप्य् उभयोर् दर्शपूर्णमासयोर् आग्नेय एव स्यात् २५


समिधम् आधायानुपर्युक्ष्य यज्ञवास्तु करोति २६   
तत एव बर्हिषः कुश-मुष्टिम् आदायाज्ये वा हविषि वा - त्रिर् अवदध्याद् - अग्राणि मध्यानि मूलानीत्य् अक्तं - "रिहाणा+++(=लिहन्तो)+++ व्यन्तु+++(=आयान्तु)+++ वय" इति २७
अथैनम् अद्भिर् अभ्युक्ष्याग्नाव् अप्य् अर्जयेद् - "यः पशूनाम् अधिपती रुद्रस् +++(पशु)+++तन्ति-चरो वृषा पशून् अस्माकं मा हिँसीर् - एतदस्तु हुतं तव स्वाहे"ति २८   
एतद् यज्ञवास्त्व् इत्य् आचक्षते २९   

## ०९


अथैतद् +हविर् उच्छिष्टम् उदग् उद्वास्योद्धृत्य ब्रह्मणे प्रयच्छेत् १   
तं तितर्पयिषेत् २   
"ब्राह्मणस्य तृप्तिम् अनु तृप्यामी"ति ह यज्ञस्य +++(विषये)+++ वेदयन्ते ३   
अथ यद् अस्यान्यद् अन्नम् उपसिद्धं स्यात् +++(ब्रह्मणे प्रयच्छेत्)+++ ४   
अथ ब्राह्मणान् भक्तेन +++(अन्नेन)+++ +उपेप्सेत् +++(तोषयितुम्)+++ ५   
पूर्णपात्रो दक्षिणा तं ब्रह्मणे दद्यात् ६   
कँसं +++([पात्रं])+++ +++(काष्ठ-)+++चमसं वान्नस्य पूरयित्वा - कृतस्य वाकृतस्य वापि - वा फलानाम् - एवैतं पूर्णपात्रम् इत्याचक्षते ७

ब्रह्मैवैक ऋत्विक् ८ 
पाकयज्ञेषु, स्वयं होता भवति +++(च)+++९

पूर्णपात्रोऽवमः पाकयज्ञानां दक्षिणा १०   
अपरिमितं परार्ध्यम्+++(=श्रेष्ठम्)+++ ११ 
अपि ह सुदाः पैजवन ऐन्द्राग्नेन स्थालीपाकेनेष्ट्वा शतं सहस्राणि ददौ १२

अथ यदि गृह्येऽग्नौ सायम् प्रातर् होमयोर् वा दर्शपूर्णमासयोर् वा हव्यं वा होतारं वा नाधिगच्छेत् - कथं कुर्याद् इति १३   
आ-सायम्-आहुतेः प्रातर् आहुतिर् नात्येत्य्, आ प्रातर् आहुतेः सायम् आहुतिर्, आऽमावास्यायाः पौर्णमासं नात्येत्य्, आ पौर्णमास्या आमावास्याम्  +++(5)+++ १४   
एतेनैवावकाशेन हव्यं वा होतारं वा लिप्सेत १५   
अपि वा यज्ञियानाम् एवौषधिवनस्पतीनां फलानि वा पलाशानि वा श्रपयित्वा जुहुयात् १६   
अप्य् अप एवान्ततो जुहुयाद् इति ह स्माऽऽह पाकयज्ञ+++(नामा)+++ ऐडो - हुतं ह्येव +++(5)+++ १७

अहुतस्य प्रायश्चित्तं भवतीति १८   
नाव्रतो ब्राह्मणः स्याद् इति १९   
अथाप्य् उदाहरन्ति २०   
यावन् न हूयेताभोजनेनैव तावत् सन्तनुयात् २१   
अथ यदा ऽधिगच्छेत् प्रतिजुहुयात् +++(लुप्ताहुतीः)+++ २२   
एवम् अप्य् अस्य व्रतं सन्ततं भवतीति २३

एषोऽत ऊर्ध्वं हविर् आहुतिषु न्यायः २४   
मन्त्रान्ते स्वाहा-कारः २५   
आज्याहुतिष्व् आज्यम् एव संस्कृत्योपघातं जुहुयान् - नाज्यभागौ, न स्विष्टकृत् +++(5)+++ २६
आज्याहुतिष्व् अनादेशे पुरस्ताच् चोपरिष्टाच् च महाव्याहृतिभिर् होमः २७  
यथा पाणिग्रहणे तथा चूडाकर्मण्य् उपनयने गोदाने २८
अपवृत्ते कर्मणि वामदेव्यगानं शान्त्य्-अर्थं शान्त्यर्थम् २९   
