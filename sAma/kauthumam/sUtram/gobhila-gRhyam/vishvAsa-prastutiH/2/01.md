+++
title = "०१"

+++
पुण्ये नक्षत्रे दारान् कुर्वीत १  

लक्षण-प्रशस्तान् कुशलेन २   
तद्+++(=प्रशस्त-कन्या)+++-अलाभे पिण्डान् ३
वेद्याः सीताया+++(=भूकर्षणगर्ततः)+++ हृ+++(ह्र)+++दाद् गोष्ठाच् चतुष्पथाद् आदेवनाद्+++(=द्यूतस्थानात्)+++ आदहनाद् इरिणात्+++(=अनुर्वरभूमेः)+++ ४
+++(तथा)+++ सर्वेभ्यः सम्भार्यं नवमम् ५
समान-कृतलक्षणान् ६
पाणाव् आधाय कुमार्या +++(अग्रे तान्)+++ उपनामयेद् - "ऋतम् एव प्रथमम्। ऋतं नात्येति कश्चनर्त इयं पृथिवी श्रिता। सर्वम् इदम् +++(ऋतपूर्णम्)+++ असौ भूयाद्" इति तस्या नाम गृहीत्वैषाम् एकं गृहाणेति ब्रूयात् ७
पूर्वेषां चतुर्णां गृह्णन्तीम् उपयच्छेत् ८
- सम्भार्यम्+++(→मिश्रम्)+++ अपि +++(इति)+++ त्व् एके ९


क्लीतकैर् यवैर् माषैर् वाप्लुतां सुहृत् सुरोत्तमेन सशरीरां त्रिर् मूर्धन्य् अभिषिञ्चेत् - "काम वेद ते नाम - मदो नामासी"ति। समानयाऽमुम् इति पतिनाम गृह्णीयात् - स्वाहाकारान्ताभिर् उपस्थम् उत्तराभ्यां प्लावयेत् १०
- +++(स्त्री)+++ज्ञाति-कर्मैतत्  +++(5)+++११   
पाणिग्रहणे पुरस्ताच् +++(गृह)+++छालाया उपलिप्ते ऽग्निर् उपसमाहितो भवति १२   