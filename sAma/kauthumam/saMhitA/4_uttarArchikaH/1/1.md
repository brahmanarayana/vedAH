+++
title = "१ (६५१-७१२)"

+++

<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/01-1_0651_upAsmai_gAyatA.md">
<details open><summary><h2>01-1_0651 उपास्मै गायता ...{Loading}...</h2></summary>

उ꣡पा꣢स्मै गायता नरः꣣ प꣡व꣢माना꣣ये꣡न्द꣢वे। अ꣣भि꣢ दे꣣वा꣡ꣳ इय꣢꣯क्षते ॥ 01-1:0651 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/01-2_0652_abhi_te.md">
<details open><summary><h2>01-2_0652 अभि ते ...{Loading}...</h2></summary>

अ꣣भि꣢ ते꣣ म꣡धु꣢ना꣣ प꣡योऽथ꣢꣯र्वाणो अशिश्रयुः । दे꣣वं꣢ दे꣣वा꣡य꣢ देव꣣यु꣢ ॥ 01-2:0652 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/01-3_0653_sa_naH.md">
<details open><summary><h2>01-3_0653 स नः ...{Loading}...</h2></summary>

स꣡ नः꣢ पवस्व꣣ शं꣢꣫ गवे꣣ शं꣡ जना꣢꣯य꣣ श꣡मर्व꣢꣯ते। श꣡ꣳ रा꣢ज꣣न्नो꣡ष꣢धीभ्यः ॥ 01-3:0653 ॥ ॥1(ती)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/02-1_0654_davidyutatyA_ruchA.md">
<details open><summary><h2>02-1_0654 दविद्युतत्या रुचा ...{Loading}...</h2></summary>

द꣡वि꣢द्युतत्या रु꣣चा꣡ प꣢रि꣣ष्टो꣡भ꣢न्त्या कृ꣣पा꣢। सो꣡माः꣢ शु꣣क्रा꣢ गवा꣢꣯शिरः ॥ 02-1:0654 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/02-2_0655_hinvAno_hetRbhirhita.md">
<details open><summary><h2>02-2_0655 हिन्वानो हेतृभिर्हित ...{Loading}...</h2></summary>

हि꣣न्वानो꣢ हे꣣तृ꣡भि꣢र्हि꣣त꣡ आ वाजं꣢꣯ वा꣣꣬ज्य꣢꣯क्रमीत्। सी꣡द꣢न्तो व꣣नु꣡षो꣢ यथा ॥ 02-2:0655 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/02-3_0656_Rdhaksoma_svastaye.md">
<details open><summary><h2>02-3_0656 ऋधक्सोम स्वस्तये ...{Loading}...</h2></summary>

ऋ꣣ध꣡क्सो꣢म स्व꣣स्त꣡ये꣢ सञ्जग्मा꣣नो꣢ दि꣣वा꣡ क꣢वे। प꣡व꣢स्व꣣ सू꣡र्यो꣢ दृ꣣शे꣢ ॥ 02-3:0656 ॥ ॥2(यि)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/03-1_0657_pavamAnasya_te.md">
<details open><summary><h2>03-1_0657 पवमानस्य ते ...{Loading}...</h2></summary>

प꣡व꣢मानस्य ते कवे꣣ वा꣢जि꣣न्त्स꣡र्गा꣢ असृक्षत । अ꣡र्व꣢न्तो꣣ न꣡ श्र꣢व꣣स्य꣡वः꣢ ॥ 03-1:0657 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/03-2_0658_achChA_kosham.md">
<details open><summary><h2>03-2_0658 अच्छा कोशम् ...{Loading}...</h2></summary>

अ꣢च्छा꣣ को꣡शं꣢ मधु꣣श्चु꣢त꣣म꣡सृ꣢ग्रं꣣ वा꣡रे꣢ अ꣣व्य꣡ये꣢। अ꣡वा꣢वशन्त धी꣣त꣡यः꣢ ॥ 03-2:0658 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/03-3_0659_achChA_samudramindavo-stam.md">
<details open><summary><h2>03-3_0659 अच्छा समुद्रमिन्दवोऽस्तम् ...{Loading}...</h2></summary>

अ꣡च्छा꣢ समु꣣द्र꣢꣫मिन्द꣣वो꣢ऽस्तं꣣ गा꣢वो꣣ न꣢ धे꣣न꣡वः꣢। अ꣡ग्म꣢न्नृ꣣त꣢स्य꣣ यो꣢नि꣣मा꣢ ॥ 03-3:0659 ॥ ॥3(कौ)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/04-1_0660_agna_A.md">
<details open><summary><h2>04-1_0660 अग्न आ ...{Loading}...</h2></summary>

अ꣢ग्न꣣ आ꣡ या꣢हि वी꣣त꣡ये꣢ गृणा꣣नो꣢ ह꣣व्य꣡दा꣢तये। नि꣡ होता꣢꣯ सत्सि ब꣣र्हि꣡षि꣢ ॥ 04-1:0660 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/04-2_0661_tan_tvA.md">
<details open><summary><h2>04-2_0661 तन् त्वा ...{Loading}...</h2></summary>

तं꣡ त्वा꣢ स꣣मि꣡द्भि꣢रङ्गिरो घृ꣣ते꣡न꣢ वर्धयामसि। बृ꣣ह꣡च्छो꣢चा यविष्ठ्य ॥ 04-2:0661 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/04-3_0662_sa_naH.md">
<details open><summary><h2>04-3_0662 स नः ...{Loading}...</h2></summary>

स꣡ नः꣢ पृ꣣थु꣢ श्र꣣वा꣢य्य꣣म꣡च्छा꣢ देव विवाससि। बृ꣣ह꣡द꣢ग्ने सु꣣वी꣡र्य꣢म् ॥ 04-3:0662 ॥ ॥ 04-3 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/05-1_0663_A_no.md">
<details open><summary><h2>05-1_0663 आ नो ...{Loading}...</h2></summary>

आ꣡ नो꣢ मित्रावरुणा घृ꣣तै꣡र्गव्यू꣢꣯तिमुक्षतम्। म꣢ध्वा꣣ र꣡जा꣢ꣳसि सुक्रतू ॥ 05-1:0663 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/05-2_0664_urushaMsA_namovRdhA.md">
<details open><summary><h2>05-2_0664 उरुशंसा नमोवृधा ...{Loading}...</h2></summary>

उ꣣रुश꣡ꣳसा नमो꣣वृ꣡धा꣢ म꣣ह्ना꣡ दक्ष꣢꣯स्य राजथः। द्रा꣣घि꣢ष्ठाभिः शुचिव्रता ॥ 05-2:0664 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/05-3_0665_gRNAnA_jamadagninA.md">
<details open><summary><h2>05-3_0665 गृणाना जमदग्निना ...{Loading}...</h2></summary>

गृ꣣णाना꣢ ज꣣म꣡द꣢ग्निना꣣ यो꣡ना꣢वृ꣣त꣡स्य꣢ सीदतम्। पा꣣त꣡ꣳ सोम꣢꣯मृतावृधा ॥ 05-3:0665 ॥ ॥5 (यि)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/06-1_0666_A_yAhi.md">
<details open><summary><h2>06-1_0666 आ याहि ...{Loading}...</h2></summary>

आ꣡ या꣢हि सुषु꣣मा꣢꣫ हि त꣣ इ꣢न्द्र꣣ सो꣢मं꣣ पि꣡बा꣢ इ꣣म꣢म्। ए꣢꣫दं ब꣣र्हिः꣡ स꣢दो꣣ म꣡म꣢ ॥ 06-1:0666 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/06-2_0667_A_tvA.md">
<details open><summary><h2>06-2_0667 आ त्वा ...{Loading}...</h2></summary>

आ꣡ त्वा꣢ ब्रह्म꣣यु꣢जा꣣ ह꣢री꣣ व꣡ह꣢तामिन्द्र के꣣शि꣡ना꣢। उ꣢प꣣ ब्र꣡ह्मा꣢णि नः शृणु ॥ 06-2:0667 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/06-3_0668_brahmANastvA_yujA.md">
<details open><summary><h2>06-3_0668 ब्रह्माणस्त्वा युजा ...{Loading}...</h2></summary>

ब्र꣣ह्मा꣡ण꣢स्त्वा यु꣣जा꣢ व꣣य꣡ꣳ सो꣢म꣣पा꣡मि꣢न्द्र सो꣣मि꣡नः꣢। सु꣣ता꣡व꣢न्तो हवामहे ॥ 06-3:0668 ॥ ॥6(फौ)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/07-1_0669_indrAgnI_A.md">
<details open><summary><h2>07-1_0669 इन्द्राग्नी आ ...{Loading}...</h2></summary>

इ꣡न्द्रा꣢ग्नी꣣ आ꣡ ग꣢तꣳ सु꣣तं꣢ गी꣣र्भि꣢उन꣣भो व꣡रे꣢ण्यम्। अ꣣स्य꣡ पा꣢तं धि꣣ये꣢षि꣣ता꣢ ॥ 07-1:0669 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/07-2_0670_indrAgnI_jarituH.md">
<details open><summary><h2>07-2_0670 इन्द्राग्नी जरितुः ...{Loading}...</h2></summary>

इ꣡न्द्रा꣢ग्नी जरि꣣तुः꣡ सचा꣢꣯ य꣣ज्ञो꣡ जि꣢गाति꣣ चे꣡त꣢नः। अ꣣या꣡ पा꣢तमि꣣म꣢ꣳ सु꣣त꣢म् ॥ 07-2:0670 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/07-3_0671_indramagni~N_kavichChadA.md">
<details open><summary><h2>07-3_0671 इन्द्रमग्निङ् कविच्छदा ...{Loading}...</h2></summary>

इ꣡न्द्र꣢म꣣ग्निं꣡ क꣢वि꣣च्छ꣡दा꣢ य꣣ज्ञ꣡स्य꣢ जू꣣त्या꣡ वृ꣢णे। ता꣡ सोम꣢꣯स्ये꣣ह꣡ तृ꣢म्पताम् ॥ 07-3:0671 ॥ ॥7(ता)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/08-1_0672_uchchA_te.md">
<details open><summary><h2>08-1_0672 उच्चा ते ...{Loading}...</h2></summary>

उ꣣च्चा꣡ ते꣢ जा꣣त꣡मन्ध꣢꣯सो दि꣣वि꣡ सद्भूम्या द꣢꣯दे। उ꣣ग्र꣢꣫ꣳ शर्म꣣ म꣢हि꣣ श्र꣡वः꣢ ॥ 08-1:0672 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/08-2_0673_sa_na.md">
<details open><summary><h2>08-2_0673 स न ...{Loading}...</h2></summary>

स꣢ न꣣ इ꣡न्द्रा꣢य꣣ य꣡ज्य꣢वे꣣ व꣡रु꣢णाय म꣣रु꣡द्भ्यः꣢। व꣣रिवोवि꣡त्परि꣢꣯ स्रव ॥ 08-2:0673 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/08-3_0674_enA_vishvAnyarya.md">
<details open><summary><h2>08-3_0674 एना विश्वान्यर्य ...{Loading}...</h2></summary>

ए꣣ना꣡ विश्वा꣢꣯न्य꣣र्य꣢꣫ आ द्यु꣣म्ना꣢नि꣣ मा꣡नु꣢षाणाम्। सि꣡षा꣢सन्तो वनामहे ॥ 08-3:0674 ॥ ॥8(ठी)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/09-1_0675_punAnaH_soma.md">
<details open><summary><h2>09-1_0675 पुनानः सोम ...{Loading}...</h2></summary>

पु꣣नानः꣡ सो꣢म꣣ धा꣡र꣢या꣣पो꣡ वसा꣢꣯नो अर्षसि। आ꣡ र꣢त्न꣣धा꣡ योनि꣢꣯मृ꣣त꣡स्य꣢ सीद꣣स्यु꣡त्सो꣢ दे꣣वो꣡ हि꣢र꣣ण्य꣡यः꣢ ॥ 09-1:0675 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/09-2_0676_duhAna_Udhardivyam.md">
<details open><summary><h2>09-2_0676 दुहान ऊधर्दिव्यम् ...{Loading}...</h2></summary>

दु꣣हान꣡ ऊध꣢꣯र्दि꣣व्यं꣡ मधु꣢꣯ प्रि꣣यं꣢ प्र꣣त्न꣢ꣳ स꣣ध꣢स्थ꣣मा꣡स꣢दत्। आ꣣पृ꣡च्छ्यं꣢ ध꣣रु꣡णं꣢ वा꣣꣬ज्य꣢꣯र्षसि꣣ नृ꣡भि꣢र्धौ꣣तो꣡ वि꣢चक्ष꣣णः꣢ ॥ 09-2:0676 ॥ ॥9(लु)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/10-1_0677_pra_tu.md">
<details open><summary><h2>10-1_0677 प्र तु ...{Loading}...</h2></summary>

प्र꣡ तु द्र꣢꣯व꣣ प꣢रि꣣ को꣢शं꣣ नि꣡ षी꣢द꣣ नृ꣡भिः꣢ पुना꣣नो꣢ अ꣣भि꣡ वाज꣢꣯मर्ष। अ꣢श्वं꣣ न꣡ त्वा꣢ वा꣣जि꣡नं꣢ म꣣र्ज꣢य꣣न्तो꣡ऽच्छा꣢ ब꣣र्ही꣡ र꣢श꣣ना꣡भि꣢र्नयन्ति ॥ 10-1:0677 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/10-2_0678_svAyudhaH_pavate.md">
<details open><summary><h2>10-2_0678 स्वायुधः पवते ...{Loading}...</h2></summary>

स्वा꣣युधः꣡ प꣢वते दे꣣व꣡ इन्दु꣢꣯रशस्ति꣣हा꣢ वृ꣣ज꣢ना꣣ र꣡क्ष꣢माणः। पि꣣ता꣢ दे꣣वा꣡नां꣢ जनि꣣ता꣢ सु꣣द꣡क्षो꣢ विष्ट꣣म्भो꣢ दि꣣वो꣢ ध꣣रु꣡णः꣢ पृथि꣣व्याः꣢ ॥ 10-2:0678 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/10-3_0679_RShirvipraH_puraetA.md">
<details open><summary><h2>10-3_0679 ऋषिर्विप्रः पुरएता ...{Loading}...</h2></summary>

ऋ꣢षि꣣र्वि꣡प्रः꣢ पुरए꣣ता꣡ जना꣢꣯नामृ꣣भु꣡र्धीर꣢꣯ उ꣣श꣢ना꣣ का꣡व्ये꣢न। स꣡ चि꣢द्विवेद꣣ नि꣡हि꣢तं꣣ य꣡दा꣢सामपी꣣च्या꣢꣣ऽꣳ गु꣢ह्यं꣣ ना꣢म꣣ गो꣡ना꣢म् ॥ 10-3:0679 ॥ ॥10(हु)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/11-1_0680_abhi_tvA.md">
<details open><summary><h2>11-1_0680 अभि त्वा ...{Loading}...</h2></summary>

अ꣣भि꣡ त्वा꣢ शूर नोनु꣣मो꣡ऽदु꣢ग्धा इव धे꣣न꣡वः꣢। ई꣡शा꣢नम꣣स्य꣡ जग꣢꣯तः स्व꣣र्दृ꣢श꣣मी꣡शा꣢नमिन्द्र त꣣स्थु꣡षः꣢ ॥ 11-1:0680 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/11-2_0681_na_tvAvAManyo.md">
<details open><summary><h2>11-2_0681 न त्वावांअन्यो ...{Loading}...</h2></summary>

न꣡ त्वावा꣢꣯ꣳअ꣣न्यो꣢ दि꣣व्यो꣡ न पार्थि꣢꣯वो꣣ न꣢ जा꣣तो꣡ न ज꣢꣯निष्यते। अ꣣श्वाय꣡न्तो꣢ मघवन्निन्द्र वा꣣जि꣡नो꣢ ग꣣व्य꣡न्त꣢स्त्वा हवामहे ॥ 11-2:0681 ॥॥11(यी)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/12-1_0682_kayA_nashchitra.md">
<details open><summary><h2>12-1_0682 कया नश्चित्र ...{Loading}...</h2></summary>

क꣡या꣢ नश्चि꣣त्र꣡ आ भुव꣢꣯दू꣣ती꣢ स꣣दा꣢वृ꣣धः꣢ स꣡खा꣢। क꣢या꣣ श꣡चि꣢ष्ठया वृ꣣ता꣢ ॥ 12-1:0682 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/12-2_0683_kastvA_satyo.md">
<details open><summary><h2>12-2_0683 कस्त्वा सत्यो ...{Loading}...</h2></summary>

क꣡स्त्वा꣢ स꣣त्यो꣡ मदा꣢꣯नां꣣ म꣡ꣳहि꣢ष्ठो मत्स꣣द꣡न्ध꣢सः। दृ꣣ढा꣡ चि꣢दा꣣रु꣢जे꣣ व꣡सु꣢ ॥ 12-2:0683 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/12-3_0684_abhI_Shu.md">
<details open><summary><h2>12-3_0684 अभी षु ...{Loading}...</h2></summary>

अ꣣भी꣢꣫ षु णः꣣ स꣡खी꣢नामवि꣣ता꣡ ज꣢रितृ꣣णा꣢म्। श꣣तं꣡ भ꣢वास्यू꣣त꣡ये꣢ ॥ 12-3:0684 ॥॥12(टा)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/13-1_0685_taM_vo.md">
<details open><summary><h2>13-1_0685 तं वो ...{Loading}...</h2></summary>

तं꣡ वो꣢ द꣣स्म꣡मृ꣢ती꣣ष꣢हं꣣ व꣡सो꣢र्मन्दा꣣न꣡मन्ध꣢꣯सः। अ꣣भि꣢ व꣣त्सं꣡ न स्वस꣢꣯रेषु धे꣣न꣢व꣣ इ꣡न्द्रं꣢ गी꣣र्भि꣡र्न꣢वामहे ॥ 13-1:0685 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/13-2_0686_dyuxaM_sudAnum.md">
<details open><summary><h2>13-2_0686 द्युक्षं सुदानुम् ...{Loading}...</h2></summary>

द्यु꣣क्ष꣢ꣳ सु꣣दा꣢नुं꣣ त꣡वि꣢षीभि꣣रा꣡वृ꣢तं गि꣣रिं꣡ न पु꣢꣯रु꣣भो꣡ज꣢सम्। क्षु꣣म꣢न्तं꣣ वा꣡ज꣢ꣳ श꣣ति꣡न꣢ꣳ सह꣣स्रि꣡णं꣢ म꣣क्षू꣡ गोम꣢꣯न्तमीमहे ॥ 13-2:0686 ॥ ॥13(ही)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/14-1_0687_tarobhirvo_vidadvasumindram.md">
<details open><summary><h2>14-1_0687 तरोभिर्वो विदद्वसुमिन्द्रम् ...{Loading}...</h2></summary>

त꣡रो꣢भिर्वो वि꣣द꣡द्व꣢सु꣣मि꣡न्द्र꣢ꣳ स꣣बा꣡ध꣢ ऊ꣣त꣡ये꣢। बृ꣣ह꣡द्गाय꣢꣯न्तः सु꣣त꣡सो꣢मे अध्व꣣रे꣢ हु꣣वे꣢꣫भरं꣣ न꣢ का꣣रि꣡ण꣢म् ॥ 14-1:0687 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/14-2_0688_na_yam.md">
<details open><summary><h2>14-2_0688 न यम् ...{Loading}...</h2></summary>

न꣢꣫ यं दु꣣ध्ना꣡ वर꣢꣯न्ते꣣ न꣢ स्थि꣣रा꣢꣫ मुरो꣣ म꣡दे꣢षु शि꣣प्र꣡मन्ध꣢꣯सः। य꣢ आ꣣दृ꣡त्या꣢ शशमा꣣ना꣡य꣢ सुन्व꣣ते꣡ दाता꣢꣯ जरि꣣त्र꣢ उ꣣꣬क्थ्य꣢꣯म् ॥ 14-2:0688 ॥ ॥14(जु)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/15-1_0689_svAdiShThayA_madiShThayA.md">
<details open><summary><h2>15-1_0689 स्वादिष्ठया मदिष्ठया ...{Loading}...</h2></summary>

स्वा꣡दि꣢ष्ठया꣣ म꣡दि꣢ष्ठया꣣ प꣡व꣢स्व सोम꣣ धा꣡र꣢या। इ꣡न्द्रा꣢य꣣ पा꣡त꣢वे सु꣣तः꣢ ॥ 15-1:0689 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/15-2_0690_raxohA_vishvacharShaNirabhi.md">
<details open><summary><h2>15-2_0690 रक्षोहा विश्वचर्षणिरभि ...{Loading}...</h2></summary>

र꣣क्षोहा꣢ वि꣣श्व꣡च꣢र्षणिर꣣भि꣢꣫ योनि꣣म꣡यो꣢हते। द्रो꣡णे꣢ स꣣ध꣢स्थ꣣मा꣡स꣢दत् ॥ 15-2:0690 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/15-3_0691_varivodhAtamo_bhuvo.md">
<details open><summary><h2>15-3_0691 वरिवोधातमो भुवो ...{Loading}...</h2></summary>

व꣣रिवोधा꣡त꣢मो भुवो꣣ म꣡ꣳहि꣢ष्ठो वृत्र꣣ह꣡न्त꣢मः। प꣢र्षि꣣ रा꣡धो꣢ म꣣घो꣡ना꣢म् ॥ 15-3:0691 ॥ ॥15(पौ)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/16-1_0692_pavasva_madhumattama.md">
<details open><summary><h2>16-1_0692 पवस्व मधुमत्तम ...{Loading}...</h2></summary>

प꣡व꣢स्व꣣ म꣡धु꣢मत्तम꣣ इ꣡न्द्रा꣢य सोम क्रतु꣣वि꣡त्त꣢मो꣣ म꣡दः꣢। म꣡हि꣢ द्यु꣣क्ष꣡त꣢मो꣣ म꣡दः꣢॥ 16-1:0692 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/16-2_0693_yasya_te.md">
<details open><summary><h2>16-2_0693 यस्य ते ...{Loading}...</h2></summary>

य꣡स्य꣢ ते पी꣣त्वा꣡ वृ꣢ष꣣भो꣡ वृ꣢षा꣣य꣢ते꣣ऽस्य꣢ पी꣣त्वा꣢ स्व꣣र्वि꣡दः꣢। स꣢ सु꣣प्र꣡के꣢तो अ꣣꣬भ्य꣢꣯क्रमी꣣दि꣢꣫षोऽच्छा꣣ वा꣢जं꣣ नै꣡त꣢शः ॥ 16-2:0693 ॥ ॥16(प)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/17-1_0694_indramachCha_sutA.md">
<details open><summary><h2>17-1_0694 इन्द्रमच्छ सुता ...{Loading}...</h2></summary>

इ꣢न्द्र꣣म꣡च्छ꣢ सु꣣ता꣢ इ꣣मे꣡ वृष꣢꣯णं यन्तु꣣ ह꣡र꣢यः। श्रु꣣ष्टे꣢ जा꣣ता꣢स꣣ इ꣡न्द꣢वः स्व꣣र्वि꣡दः꣢ ॥ 17-1:0694 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/17-2_0695_ayam_bharAya.md">
<details open><summary><h2>17-2_0695 अयम् भराय ...{Loading}...</h2></summary>

अ꣣यं꣡ भरा꣢꣯य सान꣣सि꣡रिन्द्रा꣢꣯य पवते सु꣣तः꣢। सो꣢मो꣣ जै꣡त्र꣢स्य चेतति꣣ य꣡था꣢ वि꣣दे꣢ ॥ 17-2:0695 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/17-3_0696_asyedindro_madeShvA.md">
<details open><summary><h2>17-3_0696 अस्येदिन्द्रो मदेष्वा ...{Loading}...</h2></summary>

अ꣣स्ये꣢꣫दिन्द्रो꣣ म꣢दे꣣ष्वा꣢ ग्रा꣣भं गृ꣢भ्णाति सान꣣सि꣢म्। व꣡ज्रं꣢ च꣣ वृ꣡ष꣢णं भर꣣त्स꣡म꣢प्सु꣣जि꣢त् ॥ 17-3:0696 ॥ ॥17(कि)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/18-1_0697_purojitI_vo.md">
<details open><summary><h2>18-1_0697 पुरोजिती वो ...{Loading}...</h2></summary>

पु꣣रो꣡जि꣢ती वो꣣ अ꣡न्ध꣢सः सु꣣ता꣡य꣢ मादयि꣣त्न꣡वे꣢। अ꣢प꣣ श्वा꣡न꣢ꣳ श्नथिष्टन꣣ स꣡खा꣢यो दीर्घजि꣣꣬ह्व्य꣢꣯म् ॥ 18-1:0697 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/18-2_0698_yo_dhArayA.md">
<details open><summary><h2>18-2_0698 यो धारया ...{Loading}...</h2></summary>

यो꣡ धार꣢꣯या पाव꣣क꣡या꣢ परिप्र꣣स्य꣡न्द꣢ते सु꣣तः꣢। इ꣢न्दु꣣र꣢श्वो꣣ न꣡ कृत्व्यः꣢꣯ ॥ 18-2:0698 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/18-3_0699_tan_duroShamabhInaraH.md">
<details open><summary><h2>18-3_0699 तन् दुरोषमभीनरः ...{Loading}...</h2></summary>

तं꣢ दु꣣रो꣡ष꣢म꣣भी꣡नरः꣣ सो꣡मं꣢ वि꣣श्वा꣡च्या꣢ धि꣣या꣢। य꣣ज्ञा꣡य꣢ स꣣न्त्व꣡द्र꣢यः ॥ 18-3:0699 ॥ ॥18(यि)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/19-1_0700_abhi_priyANi.md">
<details open><summary><h2>19-1_0700 अभि प्रियाणि ...{Loading}...</h2></summary>

अ꣣भि꣢ प्रि꣣या꣡णि꣢ पवते꣣ च꣡नो꣢हितो꣣ ना꣡मा꣢नि य꣣ह्वो꣢꣫ अधि꣣ ये꣢षु꣣ व꣡र्ध꣢ते। आ꣡ सूर्य꣢꣯स्य बृह꣣तो꣢ बृ꣣ह꣢꣫न्नधि꣣ र꣢थं꣣ वि꣡ष्व꣢ञ्चमरुहद्विचक्ष꣣णः꣢॥ 19-1:0700 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/19-2_0701_Rtasya_jihvA.md">
<details open><summary><h2>19-2_0701 ऋतस्य जिह्वा ...{Loading}...</h2></summary>

ऋ꣣त꣡स्य꣢ जि꣣ह्वा꣡ प꣢वते꣣ म꣡धु꣢ प्रि꣣यं꣢ व꣣क्ता꣡ पति꣢꣯र्धि꣣यो꣢ अ꣣स्या꣡ अदा꣢꣯भ्यः। द꣡धा꣢ति पु꣣त्रः꣢ पि꣣त्रो꣡र꣢पी꣣च्यां꣢꣣ऽ. ना꣡म꣢ तृ꣣ती꣢य꣣म꣡धि꣢ रोच꣣नं꣢ दि꣣वः꣢ ॥ 19-2:0701 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/19-3_0702_avadyutAnaH_kalashAm.md">
<details open><summary><h2>19-3_0702 अवद्युतानः कलशाम् ...{Loading}...</h2></summary>

अ꣡व꣢द्युता꣣नः꣢ क꣣ल꣡शा꣢ꣳ अचिक्रद꣣न्नृ꣡भि꣢र्येमा꣣णः꣢꣫ कोश꣣ आ꣡ हि꣢र꣣ण्य꣡ये꣢। अ꣣भी꣢ ऋ꣣त꣡स्य꣢ दो꣣ह꣡ना꣢ अनूष꣣ता꣡धि꣢ त्रिपृ꣣ष्ठ꣢ उ꣣ष꣢सो꣣ वि꣡ रा꣢जसि ॥ 19-3:0702 ॥ ॥19(दि)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/20-1_0703_yajnAyajnA_vo.md">
<details open><summary><h2>20-1_0703 यज्ञायज्ञा वो ...{Loading}...</h2></summary>

य꣣ज्ञा꣡य꣢ज्ञा वो अ꣣ग्न꣡ये꣢ गि꣣रा꣡गि꣢रा च꣣ द꣡क्ष꣢से। प्र꣡प्र꣢ व꣣य꣢म꣣मृ꣡तं꣢ जा꣣त꣡वे꣢दसं प्रि꣣यं꣢ मि꣣त्रं꣡ न श꣢꣯ꣳसिषम् ॥ 20-1:0703 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/20-2_0704_Urjo_napAtam.md">
<details open><summary><h2>20-2_0704 ऊर्जो नपातम् ...{Loading}...</h2></summary>

ऊ꣣र्जो꣡ नपा꣢꣯त꣣ꣳ स꣢ हि꣣ना꣡यम꣢꣯स्म꣣यु꣡र्दाशे꣢꣯म ह꣣व्य꣡दा꣢तये। भु꣢व꣣द्वा꣡जे꣢ष्ववि꣣ता꣡ भुव꣢꣯द्वृ꣣ध꣢ उ꣣त꣢ त्रा꣣ता꣢ त꣣नू꣡ना꣢म् ॥ 20-2:0704 ॥ ॥20(यु)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/21-1_0705_ehyU_Shu.md">
<details open><summary><h2>21-1_0705 एह्यू षु ...{Loading}...</h2></summary>

ए꣢ह्यू꣣ षु꣡ ब्रवा꣢꣯णि꣣ ते꣡ऽग्न꣢ इ꣣त्थे꣡त꣢रा꣣ गि꣡रः꣢। ए꣣भि꣡र्व꣢र्धास꣣ इ꣡न्दु꣢भिः ॥ 21-1:0705 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/21-2_0706_yatra_kva.md">
<details open><summary><h2>21-2_0706 यत्र क्व ...{Loading}...</h2></summary>

य꣢त्र꣣꣬ क्व꣢꣯ च ते꣣ म꣢नो꣣ द꣡क्षं꣢ दधस꣣ उ꣡त्त꣢रम्। त꣢त्र꣣ यो꣡निं꣢ कृणवसे ॥ 21-2:0706 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/21-3_0707_na_hi.md">
<details open><summary><h2>21-3_0707 न हि ...{Loading}...</h2></summary>

न꣡ हि ते꣢꣯ पू꣣र्त꣡म꣢क्षि꣣प꣡द्भुव꣢꣯न्नेमानां पते। अ꣢था꣣ दु꣡वो꣢ वनवसे ॥ 21-3:0707 ॥ ॥21(यी)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/22-1_0708_vayamu_tvAmapUrvya.md">
<details open><summary><h2>22-1_0708 वयमु त्वामपूर्व्य ...{Loading}...</h2></summary>

व꣣य꣢मु꣣ त्वा꣡म꣢पूर्व्य स्थू꣣रं꣢꣫ न कच्चि꣣द्भ꣡र꣢न्तोऽव꣣स्य꣡वः꣢। व꣡ज्रिं꣢ चि꣣त्र꣡ꣳह꣢वामहे ॥ 22-1:0708 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/22-2_0709_upa_tvA.md">
<details open><summary><h2>22-2_0709 उप त्वा ...{Loading}...</h2></summary>

उ꣡प꣢ त्वा꣣ क꣡र्म꣢न्नू꣣त꣢ये꣣ स꣢ नो꣣ यु꣢वो꣣ग्र꣡श्च꣢क्राम꣣ यो꣢ धृ꣣ष꣢त्। त्वा꣡मिध्य꣢꣯वि꣣ता꣡रं꣢ ववृ꣣म꣢हे꣣ स꣡खा꣢य इन्द्र सान꣣सि꣢म् ॥ 22-2:0709 ॥ ॥22(च)॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/23-1_0710_adhA_hIndra.md">
<details open><summary><h2>23-1_0710 अधा हीन्द्र ...{Loading}...</h2></summary>

अ꣢धा꣣꣬ ही꣢꣯न्द्र गिर्वण꣣ उ꣡प꣢ त्वा꣣ का꣡म꣢ ई꣣म꣡हे꣢ ससृ꣣ग्म꣡हे꣢। उ꣣दे꣢व꣣ ग्म꣡न्त꣢ उ꣣द꣡भिः꣢ ॥ 23-1:0710 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/23-2_0711_vArNa_tvA.md">
<details open><summary><h2>23-2_0711 वार्ण त्वा ...{Loading}...</h2></summary>

वा꣡र्ण त्वा꣢꣯ य꣣व्या꣢भि꣣र्व꣡र्ध꣢न्ति शूर꣣ ब्र꣡ह्मा꣢णि। वा꣣वृध्वा꣡ꣳसं꣢ चिदद्रिवो दि꣣वे꣡दि꣢वे ॥ 23-2:0711 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/4_uttarArchikaH/1/1/23-3_0712_yunjanti_harI.md">
<details open><summary><h2>23-3_0712 युञ्जन्ति हरी ...{Loading}...</h2></summary>

यु꣣ञ्ज꣢न्ति꣣ ह꣡री꣢ इषि꣣र꣢स्य꣣ गा꣡थ꣢यो꣣रौ꣡ रथ꣢꣯ उ꣣रु꣡यु꣢गे वचो꣣यु꣡जा꣢। इ꣣न्द्रवा꣡हा꣢ स्व꣣र्वि꣡दा꣢ ॥ 23-3:0712 ॥ ॥23(यि)॥
</details>
</div>
