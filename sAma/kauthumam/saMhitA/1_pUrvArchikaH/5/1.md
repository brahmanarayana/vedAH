+++
title = "१ (२९१-४३६)"

+++

<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/01_0391_gRNe_tadindra.md">
<details open><summary><h2>01_0391 गृणे तदिन्द्र ...{Loading}...</h2></summary>

गृ꣣णे꣡ तदि꣢꣯न्द्र ते꣣ श꣡व꣢ उप꣣मां꣢ दे꣣व꣡ता꣢तये। य꣡द्धꣳसि꣢꣯ वृ꣣त्र꣡मोज꣢꣯सा शचीपते ॥ 01:0391 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/02_0392_yasya_tyachChambaram.md">
<details open><summary><h2>02_0392 यस्य त्यच्छम्बरम् ...{Loading}...</h2></summary>

य꣢स्य꣣ त्य꣡च्छम्ब꣢꣯रं꣣ म꣢दे꣣ दि꣡वो꣢दासाय र꣣न्ध꣡य꣢न्। अ꣣य꣡ꣳ स सोम꣢꣯ इन्द्र ते सु꣣तः꣡ पिब꣢꣯ ॥ 02:0392 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/03_0393_endra_no.md">
<details open><summary><h2>03_0393 एन्द्र नो ...{Loading}...</h2></summary>

ए꣡न्द्र꣢ नो गधि प्रिय꣣ स꣡त्रा꣢जिदगोह्य। गि꣣रि꣢꣫र्न वि꣣श्व꣡तः꣢ पृ꣣थुः꣡ पति꣢꣯र्दि꣣वः꣢ ॥ 03:0393 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/04_0394_ya_indra.md">
<details open><summary><h2>04_0394 य इन्द्र ...{Loading}...</h2></summary>

य꣡ इ꣢न्द्र सोम꣣पा꣡त꣢मो꣣ म꣡दः꣢ शविष्ठ꣣ चे꣡त꣢ति। ये꣢ना꣣ ह꣢ꣳसि꣣ न्या꣢रऽ३त्रि꣢णं꣣ त꣡मी꣢महे ॥ 04:0394 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/05_0395_tuche_tunAya.md">
<details open><summary><h2>05_0395 तुचे तुनाय ...{Loading}...</h2></summary>

तु꣣चे꣡ तुना꣢꣯य꣣ त꣢꣫त्सु नो꣣ द्रा꣡घी꣢ य꣣ आ꣡यु꣢र्जी꣣व꣡से꣢। आ꣡दि꣢त्यासः समहसः कृ꣣णो꣡त꣢न ॥ 05:0395 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/06_0396_vetthA_hi.md">
<details open><summary><h2>06_0396 वेत्था हि ...{Loading}...</h2></summary>

वे꣢त्था꣣ हि꣡ निर्ऋ꣢꣯तीनां꣣ व꣡ज्र꣢हस्त परि꣣वृ꣡ज꣢म्। अ꣡ह꣢रहः शु꣢न्ध्युः꣡ प꣢रि꣣प꣡दा꣢मिव ॥ 06:0396 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/07_0397_apAmIvAmapa_stridhamapa.md">
<details open><summary><h2>07_0397 अपामीवामप स्त्रिधमप ...{Loading}...</h2></summary>

अ꣡पामी꣢꣯वा꣣म꣢प꣣ स्त्रि꣢ध꣣म꣡प꣢ सेधत दुर्म꣣ति꣢म्। आ꣡दि꣢त्यासो यु꣣यो꣡त꣢ना नो꣣ अ꣡ꣳह꣢सः ॥ 07:0397 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/08_0398_pibA_somamindra.md">
<details open><summary><h2>08_0398 पिबा सोममिन्द्र ...{Loading}...</h2></summary>

पि꣢बा꣣ सो꣡म꣢मिन्द्र꣣ म꣡न्द꣢तु त्वा꣣ यं꣡ ते꣢ सु꣣षा꣡व꣢ हर्य꣣श्वा꣡द्रिः꣢। सो꣣तु꣢र्बा꣣हु꣢भ्या꣣ꣳ सु꣡य꣢तो꣣ ना꣡र्वा꣢ ॥ 08:0398 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/09_0399_abhrAtRvyo_anA.md">
<details open><summary><h2>09_0399 अभ्रातृव्यो अना ...{Loading}...</h2></summary>

अ꣣भ्रातृव्यो꣢ अ꣣ना꣡ त्वमना꣢꣯पिरिन्द्र ज꣣नु꣡षा꣢ स꣣ना꣡द꣢सि। यु꣣धे꣡दा꣢पि꣣त्व꣡मि꣢च्छसे ॥ 09:0399 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/10_0400_yo_na.md">
<details open><summary><h2>10_0400 यो न ...{Loading}...</h2></summary>

यो꣡ न꣢ इ꣣द꣡मि꣢दं पु꣣रा꣡ प्र वस्य꣢꣯ आनि꣣ना꣢य त꣡मु꣢ व स्तुषे। स꣡खा꣢य꣣ इ꣡न्द्र꣢मू꣣त꣡ये꣢ ॥ 10:0400 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/11_0401_A_gantA.md">
<details open><summary><h2>11_0401 आ गन्ता ...{Loading}...</h2></summary>

आ꣡ ग꣢न्ता꣣ मा꣡ रि꣢षण्यत꣣ प्र꣡स्था꣢वानो꣣ मा꣡प꣢ स्थात समन्यवः। दृ꣣ढा꣡ चि꣢द्यमयिष्णवः ॥ 11:0401 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/12_0402_A_yAhyayau.md">
<details open><summary><h2>12_0402 आ याह्ययउ ...{Loading}...</h2></summary>

आ꣡ या꣢ह्य꣣य꣢उ। मिन्द꣣वे꣡ऽश्व꣢पते꣣ गो꣡प꣢त꣣ उ꣡र्व꣢रापते। सोम꣢ꣳ सोमपते पिब ॥ 12:0402 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/13_0403_tvayA_ha.md">
<details open><summary><h2>13_0403 त्वया ह ...{Loading}...</h2></summary>

त्व꣡या꣢ ह स्विद्यु꣣जा꣢ व꣣यं꣡ प्रति꣢꣯ श्व꣣स꣡न्तं꣢ वृषभ ब्रुवीमहि। स꣣ꣳस्थे꣡ जन꣢꣯स्य꣣ गो꣡म꣢तः ॥ 13:0403 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/14_0404_gAvashchiddhA_samanyavaH.md">
<details open><summary><h2>14_0404 गावश्चिद्धा समन्यवः ...{Loading}...</h2></summary>

गा꣡व꣢श्चिद्धा समन्यवः सजा꣣꣬त्ये꣢꣯न म꣣रु꣢तः꣣ स꣡ब꣢न्धवः। रि꣣ह꣡ते꣢ क꣣कु꣡भो꣢ मि꣣थः꣢ ॥ 14:0404 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/15_0405_tvan_na.md">
<details open><summary><h2>15_0405 त्वन् न ...{Loading}...</h2></summary>

त्वं꣡ न꣢ इ꣣न्द्रा꣡ भ꣢र꣣ ओ꣡जो꣢ नृ꣣म्ण꣡ꣳ श꣢तक्रतो विचर्षणे। आ꣢ वी꣣रं꣡ पृ꣢तना꣣स꣡ह꣢म् ॥ 15:0405 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/16_0406_adhA_hIndra.md">
<details open><summary><h2>16_0406 अधा हीन्द्र ...{Loading}...</h2></summary>

अ꣢धा꣣꣬ ही꣢꣯न्द्र गिर्वण꣣ उ꣡प꣢ त्वा꣣ का꣡म꣢ ई꣣म꣡हे꣢ ससृ꣣ग्म꣡हे꣢। उ꣣दे꣢व꣣ ग्म꣡न्त꣢ उ꣣द꣡भिः꣢ ॥ 16:0406 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/17_0407_sIdantaste_vayo.md">
<details open><summary><h2>17_0407 सीदन्तस्ते वयो ...{Loading}...</h2></summary>

सी꣡द꣢न्तस्ते꣣ व꣢यो꣣ य꣢था꣣ गो꣡श्री꣢ते꣣ म꣡धौ꣢ मदि꣣रे꣢ वि꣣व꣡क्ष꣢णे। अ꣣भि꣡ त्वामि꣢꣯न्द्र नोनुमः ॥ 17:0407 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/18_0408_vayamu_tvAmapUrvya.md">
<details open><summary><h2>18_0408 वयमु त्वामपूर्व्य ...{Loading}...</h2></summary>

व꣣य꣢मु꣣ त्वा꣡म꣢पूर्व्य स्थू꣣रं꣢꣫ न कच्चि꣣द्भ꣡र꣢न्तोऽव꣣स्य꣡वः꣢। व꣡ज्रिं꣢चि꣣त्र꣡ꣳ ह꣢वामहे ॥ 18:0408 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/19_0409_svAdoritthA_viShUvato.md">
<details open><summary><h2>19_0409 स्वादोरित्था विषूवतो ...{Loading}...</h2></summary>

स्वा꣣दो꣢रि꣣त्था꣡ वि꣢षू꣣व꣢तो꣣ म꣡धोः꣢ पिबन्ति गौ꣣ओयः꣢꣯। या꣡ इन्द्रे꣢꣯ण स꣣या꣡व꣢री꣣र्वृ꣢ष्णा꣣ म꣡द꣢न्ति शो꣣भ꣢था꣣ व꣢स्वी꣣र꣡नु꣢ स्व꣣रा꣡ज्य꣢म् ॥ 19:0409 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/20_0410_itthA_hi.md">
<details open><summary><h2>20_0410 इत्था हि ...{Loading}...</h2></summary>

इ꣣त्था꣢꣫ हि सोम꣣ इ꣢꣫न्मदो꣣ ब्रह्म꣢ च꣣का꣢र꣣ वर्ध꣢नम्। शवि꣢ष्ठ वज्रि꣣न्नोज꣢सा पृथि꣣व्या निः श꣢꣯शा꣣ अहि꣣म꣢र्च꣣न्ननु꣢ स्व꣣राज्यम्꣢ ॥ 20:0410 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/21_0411_indro_madAya.md">
<details open><summary><h2>21_0411 इन्द्रो मदाय ...{Loading}...</h2></summary>

इ꣢न्द्रो꣣ मदा꣢य वावृधे꣣ शव꣢से वृत्र꣣हा नृभिः꣢꣯। त꣢꣯मिन्म꣣ह꣢त्स्वा꣣जि꣢षू꣣तिमर्भे꣢꣯ हवामहे꣣ स वाजे꣢꣯षु꣣ प्र नो꣢ऽविषत् ॥ 21:0411 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/22_0412_indra_tubhyamidadrivo-nuttam.md">
<details open><summary><h2>22_0412 इन्द्र तुभ्यमिदद्रिवोऽनुत्तम् ...{Loading}...</h2></summary>

इ꣢न्द्र꣣ तु꣢भ्य꣣मिदद्रि꣣वोऽनु꣢त्तं वज्रिन्वी꣣क्य꣢꣯म्। य꣢꣯द्ध꣣ त्यं꣢ मा꣣यिनं꣢ मृ꣣गं꣢꣫ तव꣣ त्य꣢न्मा꣣ययाव꣢꣯धी꣣र꣢र्च꣣न्ननु꣢ स्व꣣राज्य꣢म् ॥ 22:0412 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/23_0413_prehyabhIhi_dhRShNuhi.md">
<details open><summary><h2>23_0413 प्रेह्यभीहि धृष्णुहि ...{Loading}...</h2></summary>

प्रे꣢ह्य꣣भीहि꣢ धृष्णु꣣हि꣢꣫ न ते꣣ व꣢ज्रो꣣ नि य꣢ꣳसते॥ 23:0413 ॥ 23:0413 5 1 0305c
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/24_0413_indra_nRmNaMhi.md">
<details open><summary><h2>24_0413 इन्द्र नृम्णंहि ...{Loading}...</h2></summary>

इन्द्र꣢ नृ꣣म्ण꣢꣫ꣳहि ते꣣ श꣢वो꣣ हनो꣢ वृ꣣त्रं जया꣢꣯ अ꣣पो꣢ऽर्च꣣न्ननु꣢ स्व꣣राज्य꣢म् ॥ 24:0413 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/25_0414_yadudIrata_Ajayo.md">
<details open><summary><h2>25_0414 यदुदीरत आजयो ...{Loading}...</h2></summary>

य꣢दु꣣दीर꣢त आ꣣जयो꣢ धृ꣣ष्णवे꣢ धीयते꣣ धन꣢म्। यु꣣ङ्क्ष्वा म꣢द꣣च्यु꣢ता꣣ ह꣢री꣣ क꣢꣫ꣳ हनः꣣ कं वसौ꣢꣯ दधो꣣ऽस्माꣳ इ꣢न्द्र꣣ वसौ꣢ दधः ॥ 25:0414 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/26_0415_axannamImadanta_hyava.md">
<details open><summary><h2>26_0415 अक्षन्नमीमदन्त ह्यव ...{Loading}...</h2></summary>

अ꣢क्ष꣣न्नमी꣢मदन्त꣣ ह्यव꣢ प्रि꣣या अ꣢धूषत। अस्तो꣢षत꣣ स्वभा꣢नवो꣣ विप्रा꣣ नवि꣢ष्ठया म꣣ती꣢꣫ योजा꣣꣬ न्वि꣢꣯न्द्र ते꣣ हरी꣢ ॥ 26:0415 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/27_0416_upo_Shu.md">
<details open><summary><h2>27_0416 उपो षु ...{Loading}...</h2></summary>

उ꣢पो꣣ षु शृ꣢णु꣣ही꣢꣫ गिरो꣣ मघ꣢व꣣न्मात꣢था इव। क꣣दा नः꣢ सू꣣नृता꣢वतः꣣ क꣢र꣣ इ꣢द꣣र्थया꣢स꣣ इद्यो꣢꣫जा꣣꣬ न्वि꣢꣯न्द्र ते꣣ हरी꣢ ॥ 27:0416 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/28_0417_chandramA_apsvA-3-ntarA.md">
<details open><summary><h2>28_0417 चन्द्रमा अप्स्वाऽ३ऽन्तरा ...{Loading}...</h2></summary>

च꣣न्द्रमा꣢ अ꣣प्स्वा꣢ऽ३ऽन्तरा सु꣢꣯प꣣र्णो धा꣢वते दि꣣वि꣢। न वो꣢ हिरण्यनेमयः प꣣दं वि꣢न्दन्ति विद्युतो वि꣣त्तं मे꣢ अ꣣स्य रो꣢दसी ॥ 28:0417 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/29_0418_prati_priyatamaMratham.md">
<details open><summary><h2>29_0418 प्रति प्रियतमंरथम् ...{Loading}...</h2></summary>

प्रति꣢ प्रि꣣यत꣢म꣣ꣳर꣣थं꣢ वृष꣢णं वसु꣣वाह꣢नम्। स्तो꣣ता वा꣢मश्विना꣣वृ꣢शि꣣ स्तोमे꣢भिर्भूषति꣣ प्र꣢ति꣣ मा꣢ध्वी꣣ मम꣢ श्रुत꣣ꣳ हव꣢म् ॥ 29:0418 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/30_0419_A_te.md">
<details open><summary><h2>30_0419 आ ते ...{Loading}...</h2></summary>

आ ते꣢ अग्न इधीमहि द्यु꣣मन्तं꣢ देवा꣣जर꣢म् । यु꣢द्ध꣣ स्या꣢ ते꣣पनी꣢यसी स꣣मि꣢द्दी꣣दय꣢ति꣣ द्यवी꣢꣯षꣳ स्तो꣣तृ꣢भ्य꣣꣬ आ भ꣢र ॥ 30:0419 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/31_0420_Agnin_na.md">
<details open><summary><h2>31_0420 आग्निन् न ...{Loading}...</h2></summary>

आग्निं न स्ववृ꣢꣯क्तिभि꣣र्होता꣢रं त्वा वृणीमहे। शी꣣रं पा꣢व꣣कशो꣢चिषं꣣ वि꣢ वो꣣ मदे꣢ य꣣ज्ञेषु꣢ स्ती꣣र्णब꣢र्हिषं꣣ विव꣢क्षसे ॥ 31:0420 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/32_0421_mahe_no.md">
<details open><summary><h2>32_0421 महे नो ...{Loading}...</h2></summary>

म꣣हे नो꣢ अ꣣द्य बो꣢ध꣣योषो꣢ रा꣣ये꣢ दि꣣वित्म꣢ती। यथा꣢ चिन्नो꣣ अबो꣢धयः स꣣त्यश्र꣢वसि वा꣣य्ये सुजा꣢꣯ते꣣ अश्व꣢सूनृते ॥ 32:0421 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/33_0422_bhadran_no.md">
<details open><summary><h2>33_0422 भद्रन् नो ...{Loading}...</h2></summary>

भ꣣द्रं꣢ नो꣣ अपि꣢ वातय꣣ म꣢नो꣣ दक्ष꣢मु꣣त क्रतु꣢꣯म्। अथा꣢ ते स꣣ख्ये अन्ध꣢꣯सो꣣ वि वो꣣ म꣢दे꣣ र꣢णा꣣ गा꣢वो꣣ न यव꣢꣯से꣣ विव꣢क्षसे ॥ 33:0422 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/34_0423_kratvA_mahAm.md">
<details open><summary><h2>34_0423 क्रत्वा महाम् ...{Loading}...</h2></summary>

क्रत्वा꣢ म꣣हाꣳ अ꣢नुष्व꣣धं꣢ भी꣣म आ वा꣢꣯वृते꣣ शवः꣢। श्रि꣣य꣢ ऋ꣣ष्व उ꣢पा꣣क꣢यो꣣र्नि꣢ शि꣣प्री हरि꣢꣯वां दधे꣣ हस्त꣢यो꣣र्वज्र꣢माय꣣स꣢म् ॥ 34:0423 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/35_0424_sa_ghA.md">
<details open><summary><h2>35_0424 स घा ...{Loading}...</h2></summary>

स꣢ घा꣣ तं वृष꣢꣯ण꣣ꣳ र꣢थ꣣मधि꣢ तिष्ठाति गो꣣विद꣢म्। यः पात्र꣢꣯ꣳ हारियोज꣣नं꣢ पू꣣र्णमि꣢न्द्रा꣣चिके꣢तति꣣ यो꣢जा꣣꣬ न्वि꣢꣯न्द्र ते꣣ हरी꣢ ॥ 35:0424 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/36_0425_agnin_tam.md">
<details open><summary><h2>36_0425 अग्निन् तम् ...{Loading}...</h2></summary>

अ꣣ग्निं तं म꣢꣯न्ये꣣ यो꣢꣫ वसु꣣र꣢स्तं꣣ यं यन्ति꣢꣯ धे꣣नवः꣢। अ꣢स्त꣣मर्व꣢न्त आ꣣श꣢꣫वोऽस्तं꣣ नित्या꣣सो वा꣣जि꣢न꣣ इष꣢ꣳ स्तो꣣तृ꣢भ्य꣣ आ भ꣢र ॥ 36:0425 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/37_0426_na_tamaMho.md">
<details open><summary><h2>37_0426 न तमंहो ...{Loading}...</h2></summary>

न꣢꣫ तमꣳहो꣣ न दु꣢रि꣣तं देवा꣢꣯सो अष्ट꣣ मर्त्य꣢म्। स꣣जोष꣢सो꣣ यम꣢र्य꣣मा꣢ मि꣣त्रो नय꣢꣯ति꣣ वरु꣢णो꣣ अ꣢ति꣣ द्विषः꣢ ॥ 37:0426 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/38_0427_pari_pra.md">
<details open><summary><h2>38_0427 परि प्र ...{Loading}...</h2></summary>

प꣢रि꣣ प्र꣢ ध꣣न्वेन्द्रा꣢य सोम स्वा꣣दु꣢र्मि꣣त्राय꣢ पू꣣ष्णे भगा꣢꣯य ॥ 38:0427 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/39_0428_paryU_Shu.md">
<details open><summary><h2>39_0428 पर्यू षु ...{Loading}...</h2></summary>

प꣢र्यू꣣ षु प्र ध꣢꣯न्व꣣ वाज꣢सातये꣣ परि꣢ वृ꣣त्राणि꣢ स꣣क्षणिः꣢। द्वि꣣ष꣢स्त꣣रध्या꣢ ऋण꣣या न꣢ ईरसे ॥ 39:0428 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/40_0429_pavasva_soma.md">
<details open><summary><h2>40_0429 पवस्व सोम ...{Loading}...</h2></summary>

प꣡व꣢स्व सोम म꣣हा꣡न्त्स꣢मु꣣द्रः꣢ पि꣣ता꣢ दे꣣वा꣢नां꣣ वि꣢श्वा꣣भि꣡ धाम꣢꣯ ॥ 40:0429 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/41_0430_pa_vasva.md">
<details open><summary><h2>41_0430 प वस्व ...{Loading}...</h2></summary>

प꣡ व꣢स्व सोम म꣣हे꣢꣫ दक्षा꣣या꣢श्वो꣣ न꣢ नि꣣क्तो꣢ वा꣣जी꣡ धना꣢꣯य ॥ 41:0430 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/42_0431_indu_paviShTa.md">
<details open><summary><h2>42_0431 इन्दु पविष्ट ...{Loading}...</h2></summary>

इ꣡न्दु꣢ पविष्ट꣣ चा꣢रु꣣र्म꣡दा꣢या꣣पा꣢मु꣣प꣡स्थे꣢ क꣣वि꣡र्भगा꣢꣯य ॥ 42:0431 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/43_0432_anu_hi.md">
<details open><summary><h2>43_0432 अनु हि ...{Loading}...</h2></summary>

अ꣢नु꣣ हि꣡ त्वा꣢ सु꣣त꣡ꣳ सो꣢म꣣ म꣡दा꣢मसि म꣣हे꣡ स꣢मर्य꣣रा꣡ज्ये꣢। वा꣡जा꣢ꣳ अ꣣भि꣡ प꣢वमान꣣ प्र꣡ गा꣢हसे ॥ 43:0432 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/44_0433_ka_I.md">
<details open><summary><h2>44_0433 क ई ...{Loading}...</h2></summary>

क꣢ ई꣣꣬ व्य꣢꣯क्ता꣣ न꣢रः꣣ स꣡नी꣢डा रु꣣द्र꣢स्य꣣ म꣢र्या꣣ अ꣢था꣣ स्व꣡श्वाः꣢ ॥ 44:0433 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/45_0434_agne_tamadyAshvam.md">
<details open><summary><h2>45_0434 अग्ने तमद्याश्वम् ...{Loading}...</h2></summary>

अ꣢ग्ने꣣ त꣢म꣣द्या꣢श्वं꣣ न꣢꣫ स्तोमैः꣣ क्र꣢तुं꣣ न꣢ भ꣣द्र꣡ꣳ हृ꣢दि꣣स्पृ꣡श꣢म्। ऋ꣣ध्या꣡मा꣢ त꣣ ओ꣡हैः꣣ ॥ 45:0434 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/46_0435_AvirmaryA_A.md">
<details open><summary><h2>46_0435 आविर्मर्या आ ...{Loading}...</h2></summary>

आ꣣वि꣡र्म꣢र्या꣣ आ꣡ वाजं꣢꣯ वा꣣जि꣡नो꣢ अग्मं दे꣣व꣡स्य꣢ सवि꣣तुः꣢ स꣣व꣢म्। स्व꣣र्गा꣡ꣳ अ꣢र्वन्तो जयत ॥ 46:0435 ॥
</details>
</div>
<div class="js_include" includetitle="true" newlevelforh1="2" unfilled url="/vedAH/sAma/kauthumam/saMhitA/mUlam/1_pUrvArchikaH/5/1/47_0436_pavasva_soma.md">
<details open><summary><h2>47_0436 पवस्व सोम ...{Loading}...</h2></summary>

प꣡व꣢स्व सोम द्यु꣣म्नी꣡ सु꣢धा꣣रो꣢ म꣣हा꣡ꣳ अवी꣢꣯ना꣣म꣡नु꣢पू꣣र्व्यः꣢ ॥ 47:0436 ॥
</details>
</div>
