+++
title = "२६२"

+++

 

\श्वेतो लोमशस्तूपरो लप्सुग्यन्यतोदंश्चतुष्पादजायत । 

तस्मिन्सर्वाणि रूपाणि पर्यपश्यन् । 

तेऽब्रुवन्निमानि वा अस्मिन्सर्वाणि रूपाणि । 

एतेममेवालभामहा इति । 

ते तमालभन्त । 

तेषां प्राण एवाश्रावयदपानः प्रत्याश्रावयत् । 

मन एव होतासीत् । 

प्रजापतिरेव चतुर्थो ब्रह्मा दक्षिणत आस्त । 

तं प्रजापतेरेव हृदयेऽग्नौ सर्वहुतं अजुहवुः । 

तस्माद्धुतादग्निर्देवताजायत । 

तदृचो वेदः । 

अनु वायुर्देवताजायत । 

तद्यजूंषि वेदः । 

अन्वादित्यो देवताजायत । 

तत्सामानि वेदः । 

अन्वेते च त्रयो देवानां श्रेष्ठा अजायन्तैताश्च तिस्रो वियाः । 

शश्वद्धैतावदेव प्रजापतिना सृष्टम् । 

अथैताभिरेव देवताभिरिदमितरत्सर्वम् । 

तेऽब्रुवन्येन नः पिता प्रजापतिर्यज्ञेनेष्ट्वारात्सीत्तेन यजामहा इति । 

ते तमाहरन्त । 

तेषां वायुरेवाश्रावयदादित्यः प्रत्याश्रावयत् । 

अग्निरेव होतासीत् । 

प्रजापतिरेव चन्द्र माश्चतुर्थो ब्रह्मा दक्षिणत आस्त २६२
