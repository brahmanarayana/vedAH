+++
title = "२०७"

+++

 

अथैते नाकसदः । 

स्वर्गं ह वै लोकं देवा अभ्यारुरुहुः । 

ते स्वर्गं लोकं गत्वा सार्धमेवाव्यवसिता आसन् । 

तेऽकामयन्त नाके स्वर्गे लोके व्यवस्येमेति । 

त एतान्नाकसद स्तोमानपश्यन् । 

तानाहरन्त । 

तैरयजन्त । 

ततो वै ते नाके स्वर्गे लोके व्यवास्यन् । 

यन्नाके स्वर्गे लोके व्यवास्यंस्तन्नाकसदां नाकसत्त्वम् । 

वि ह वै नाके स्वर्गे लोकेऽवस्यति य एवं वेदेति ह स्माह जानश्रुतेयः । 

अथ ह स्माह वैतहव्योऽस्मिन्नेवाग्रे लोके प्रजापतिर्देवानसृजतेति । 

अथ हेम ऊर्ध्वा लोकाः कृन्तत्रारण्यान्येवासुररथयाना यथा वनाकक्षा
एवमप्रेताः । 

ते देवा अकामयन्त स्वर्गं लोकमियामेति २०७
