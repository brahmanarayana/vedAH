+++
title = "२५२"

+++

 

प्रजापतिर्वावेदमग्र आसीत् । 

सोऽकामयत बहुः स्यां प्रजायेय भूमानं गच्छेयमिति । 

स तपोऽतप्यत । 

स वाचमसृजत । 

वाचो गां निरमिमीत । 

स षक्षतालं वै तस्मा अस्मि यत्सृजेयेत् । 

तदन्नं लभेत यत्सृजेय हन्त सृजा इति स वसूनसृजत स रुद्रा न्स आदित्यान् । 

तं वसव उपासीदन्नस्तु न स्वमिति । 

तेभ्य एतां गां प्रायच्छत् । 

तां संवत्सरमरक्षन्त । 

सैभ्यस्संवत्सरे त्रयस्त्रिंशतं च त्रीणि च शतानि प्राजनयत् । 

तां पुनराजायत । 

तं रुद्रा उपासीदन्नस्तु न स्वमिति । 

तेभ्य एतां गां प्रायच्छत् । 

तां संवत्सरमरक्षन्त । 

सैभ्यस्संवत्सरे त्रयस्त्रिंशतं च त्रीणि च शतानि प्राजनयत् । 

तां पुनराजायत । 

तमादित्या उपासीदन्नस्तु न स्वमिति । 

तेभ्य एतां गां प्रायच्छत् । 

तां संवत्सरमरक्षन्त । 

सैभ्यस्संवत्सरे त्रयस्त्रिंशतं च त्रीणि च शतानि प्राजनयत् । 

तत्सहस्रमभवत् । 

सैव सहस्रतमी । 

तां पुनराजायत । 

स यो हैवं विद्वान्गा रक्षते प्र हैवास्य सहस्रमाप्नुवन्ति । 

तस्मादु हैवंविदा रक्षितव्या एव गावस् । 

तेऽब्रुवन्नलं वै तस्मै स्मो यत्सहस्रेण यजेमहि । 

एत सहस्रेण यजामहा इति २५२
