+++
title = "२७८"

+++

 

नेति होवाच । 

दानेन वा वै श्रमेण वैतं प्रजानन्नेति । 

हन्त नु ददाव वा श्राम्याव वेति । 

स ह मित्रविद्दंष्ट्रद्युम्नो गोआयुर्भ्यामेव संवत्सरमियाय । 

स होपरिष्टादेव संवत्सरस्य स्वर्गं लोकमियाय । 

अथ ह दत्वस्सौतेमनस एतेनैव त्रिरात्रेणेष्ट्वा स्वर्गं लोकमियाय । 

तेन हैतेनेष्ट्वैव स्वर्गं लोकमेति । 

एतेनो एव हिरण्यदन्वेद ईजे द्वन्द्वकामः । 

यदिदं गोअश्वं हस्तिहिरण्यमजाविकं व्रीहियवास्तिलमाषा इति तद्धास्य बह्वास
। 

स यो हैवं विद्वानेतेन द्वन्द्वकामो यजते बहु हैवास्यैतद्भवति २७८
