+++
title = "१११"

+++

 

ता द्वाषष्टि स्तोत्रियास्सम्पद्यन्ते । 

ततो याष्षष्टिस्सा विराट् । 

पशवो विराट् । 

अथ ये द्वे यजमान एवैष द्विपात्परस्तात्पर्यूढः । 

पशूनां गुप्त्यै पशूनामपरावापाय । 

नास्य वित्तं परोप्यते य एवं वेद । 

अथो आहुरेकमेवैतत्स्तोत्रं सत्तच्चतुर्धा विहृत्य स्तुयुष्षड्भिरेव होत्रे
स्तुयुष्षड्भिर्मैत्रावरुणाय षड्भिर्ब्राह्मणाच्छंसिने षड्भिरच्छावाकाय ।

तदु होतैवानुशंसेदिति । 

ताश्चतुर्विंशति स्तोत्र्\! यास्सम्पद्यन्ते । 

चतुर्विंशत्यर्धमासस्संवत्सरः । 

संवत्सरः प्रजापतिः । 

प्रजापतिरेवैष परस्तात्पर्यूढः । 

पशूनां गुप्त्यै पशूनामपरावापाय । 

नास्य वित्तं परोप्यते य एवं वेद । 

तदु वा आहुस्त्रिवृत्पञ्चदशं सप्तदशमेकविंशमित्येवैतानि स्तोत्राणि स्युः ।

एकविंशं वा अनु सर्वे यज्ञक्रतवस्सन्तिष्ठन्ते । 

अथो एष वाव दृढः प्रतिष्ठित स्तोमो यदेकविंशः । 

तस्मादेकविंश एव स्तोमोऽन्ततः कार्य इति । 

तदाहुः पृष्ठरूपैरेवान्वियुरिति १११
