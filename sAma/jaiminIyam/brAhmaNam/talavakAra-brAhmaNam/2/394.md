+++
title = "३९४"

+++

 

ते यदहरुत्सृजेरन्निन्द्रा य वसुमते पूर्वाह्णे पुरोडाशमष्टाकपालं
निर्वपेयुः । 

इन्द्रा य रुद्र वते मध्यन्दिने पुरोडाशमेकादशकपालं निर्वपेयुः । 

इन्द्रा यादित्यवतेऽपराह्णे पुरोडाशं द्वादशकपालं निर्वपेयुः । 

एतासां वै देवतानां सवनानि भाजनं तन्न सवनेनैभ्यो यन्ति न देवता
अन्तर्यन्ति । 

प्रजापतिरेष यत्संवत्सरः । 

तस्यैते प्राणापाना यत्पौर्णमास्यश्चामावास्याश्च । 

तद्यत्पौर्णमासीश्चामावास्याश्चोत्सृज्यन्ते प्रजापतेरेव
तत्प्राणापानानुत्सृजन्ते । 

तमेतमुपरिष्टात्संवत्सरस्य चतुर्विंशतिरात्रमुपयन्ति । 

अथो आहुः पौर्णमासीरेवोत्सृज्या इति । 

प्राणाभाजना वै पौर्णमास्यपानभाजनामावास्या । 

बहिर्वै सन्तं प्राणमुपजीवन्त्यन्तस्सन्तमपानम् । 

तद्यत्पौर्णमासीरुत्सृजन्ते बहिस्सन्तं प्राणमुपजीवामान्तस्सन्तमपानमिति । 

तमेतमुपरिष्टाद्द्वादशरात्रमुपयन्ति ३९४
