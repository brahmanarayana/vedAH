+++
title = "११८"

+++

 

अश्व श्वेतो दक्षिणा भवति स्वर्ग्यो वा अश्व स्वर्गस्यैव लोकस्य समष्ट्यै ।

अश्वरथस्सोमप्रवाको भवति योजनं परमम् । 

एतद्ध वै परमाणामध्वानामवमं यद्योजनमवमानां वा परमम् । 

तस्मिन्दधिदृतिरुपावहितो भवति । 

तस्य यत्सर्पिस्सम्पतति तदाज्यकुम्भेऽवास्यन्ति । 

तद्धि सद्योजमिव द्विक्रोशमित्थं द्विक्रोशमित्थमृत्विजो विनिहिता भवन्ति ।

त एनं प्रातरुपसमेत्य याजयन्ति । 

स जुह्वत्त्रिर्निमीलयति त्रिर्वीक्षते । 

ता एव दीक्षोपसदः ११८
