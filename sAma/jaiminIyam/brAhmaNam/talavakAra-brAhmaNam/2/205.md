+++
title = "२०५"

+++

 

अथैष द्विरात्रः । 

प्रजाकामो हैतेन यजेत । 

तस्योभये स्तोमा भवन्त्ययुजश्च युग्मन्तश्च । 

एतद्वै दैव्यं मिथुनं प्रजननं यदुभये स्तोमाः । 

तद्यद्दैव्यं मिथुनं प्रजननं तन्मा प्रजनयादिति । 

तस्योभे बृहद्र थन्तरे सामनी भवतः । 

एतद्वै दैव्यं मिथुनं प्रजननं यदुभे बृहद्र थन्तरे । 

तद्यद्दैव्यं मिथुनं प्रजननं तन्मा प्रजनयादिति । 

तस्य पञ्चविंशं ब्रह्मसाम भवति । 

पुरुषो वै पञ्चविंशः । 

यजमानकामो वा एष यद्ब्रह्मसाम । 

प्रजामेव तत्पुरुषतां गमयति । 

तस्य सप्त च शतानि विंशतिश्च स्तोत्र्\! या भवन्ति । 

तावन्तस्संवत्सरस्याहोरात्राः । 

अहोरात्रा वा इदं सर्वं प्रजनयन्ति । 

ते य इदं सर्वं प्रजनयन्ति ते मा प्रजनयानिति २०५
