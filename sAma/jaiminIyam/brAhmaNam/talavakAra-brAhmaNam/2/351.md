+++
title = "३५१"

+++
इत्यप्रजानंस्तिष्ठेदेवमेवैतन्मृत्योः
पदयोपनं कृतं भवति पाप्मनोऽनन्ववायाय । 

न ह वा एनं पुनर्मृत्युरन्वेत्यप पाप्मानं हते गच्छति स्वर्गं लोकम् । 

ते परमन्तमित्वा पुनरेवाबिभयुः । 

तानेतेनैवानिरुक्तेन त्रयस्त्रिंशेनात्यनयन्निरुक्तेन निरब्रवीत् । 

ततो वै ते तं मृत्युमपाजयन्य स्वर्गे लोके । 

अप ह वै तं मृत्युं जयति य स्वर्गे लोके य एवं वेद । 

संवत्सरो वा एता रात्रयस्संवत्सरस्य गर्भः । 

संवत्सरस्य वै गर्भं प्रजाः पशव उपजीवन्ति । 

गर्भिणीरु एता रात्रयः । 

यथा वा अजगरो गीर्णवानेवमेता रात्रयः । 

यद्यु वा अजगरो गीर्णवान्भवत्युभावन्तावणू स्थूलं मध्यम् । 

सुहित्यस्यो वा एता रूपं रात्रयः । 

सुहित्यं वै सोऽश्नुते य श्रियमश्नुते । 

सुहित्यं ज्यैष्ठ्यं श्रैष्ठ्यं श्रियमश्नवामहा इति तस्मादेता
रात्रीरुपयन्ति ३५१
