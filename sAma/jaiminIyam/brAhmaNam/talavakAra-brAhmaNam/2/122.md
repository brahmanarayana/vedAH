+++
title = "१२२"

+++

 

अथैष परिक्रीः । 

खण्डिकश्च हौद्भारिः केशी च दार्भ्यः पाञ्चालेषु पस्पृधाते । 

स ह खण्डिकः केशिनमभिप्रजिघाय । 

सद्यःक्रिया वै स्यो यक्ष्यत इति । 

अथ हैतेन प्रोच्य भ्रातृव्याय यजन्ते । 

तस्य हैते ब्राह्मणा आसुरहीना आश्वत्थिः केशी सात्यकामिर्गङ्गिना राहक्षितो
लुशाकपिः खार्गलिरिति । 

ते हैनमुपसमेयुः । 

स ह ध्यायन्निषसाद । 

तं होचुः किं नु राजन्यो ध्यायतीति । 

स होवाच न हि मे ध्येयम् । 

यूयं ब्राह्मणा अनुब्रूथादित्याश्चाङ्गिरसश्च स्वर्गे लोकेऽस्पर्धन्त । 

त आदित्याः पूर्वे स्वर्गं लोकमगच्छन्नहीयन्ताङ्गिरस इति । 

स य एतेन प्रोच्य भ्रातृव्याय यजते स एव भवति परास्य द्विषन्भ्रातृव्यो
भवति १२२
