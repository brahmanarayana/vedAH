+++
title = "०२६"

+++

 

\क्षेमं च विमोकं च । 

अथ हाप श्रेयसीर्मेनिरे । 

ताः प्रति त्वा वयमातपाम इति यात्रां च प्रयां च प्रायच्छन् । 

अद्भिर्ह वा एष एतदेत्यपामेवायनेन । 

तासामेतासामूर्ध्वाश्छायाः प्रति हैनं तदातपन्ति । 

स एवमेता दिश उपाप्नोति । 

अस्यै प्राच्यै दिश उदेति । 

अभ्युदेतीमामूर्ध्वां दिशम् । 

षडित्थं मास एति षडित्थम् । 

समयान्तरिक्षमेति । 

अभ्यस्तमेतीमां अपरां दिशम् । 

अन्विमां पृथिवीमातपति । 

तद्यथा पतिर्जाया अनुसञ्चरेदेवमेवैना एष एतदनुसञ्चरति । 

स षक्षताहमेवेदं सर्वं संवृणजा इति । 

स वशमेव दिव आदत्त क्षत्रं नक्षत्राणामात्मानमन्तरिक्षस्य रूपं वायोराज्ञां
मनुष्याणां चक्षः पशूनामूर्जमपां रसमोषधीनां चरथं वनस्पतीनां शिश्नं
वयसामर्चिषमग्नेर्हृदयं पृथिव्यै गन्धं हिरण्यस्य
स्तनयित्नुं वाचस्सङ्गमं पितॄणां भां चन्द्र मसः । 

तद्यदेतेषां भूतानामादत्त तदादित्यस्यादित्यत्वम् । 

स य एतदेवं वेदैष एवादित्यो भूत्वैतस्यां राजासन्द्यामास्ते २६
