+++
title = "०७९"

+++

 

प्राणो ह्यग्रेऽथ वागिति । 

तद्ध तन्न तथा । 

यथा मध्वासिच्य लाजानावपेत्तदन्यधेव स्यात्तादृक्तत् । 

तस्मात्सुब्रह्मण्यो३मित्येवाह्वयेत् । 

इन्द्रा गच्छेति । 

इन्द्र मेव तद्यज्ञ आह्वयति । 

हरिव आगच्छेति । 

हरिभ्यामायाहीति वावैनं तदाह । 

प्रानापानौ वास्य हरी । 

तौ हीदं सर्वं हर्तारौ हरतः । 

अथो अहोरात्रौ वास्य हरी । 

तौ हीदं सर्वं हर्तारौ हरतः । 

मेधातिथेर्मेषेति । 

मेह्दातिथेर्ह मेषो भूत्वा राजानं पपौ । 

वृषणश्वस्य मेन इति । 

वृषणश्वस्य ह मेना भूत्वा मघवा कुल उवास । 

गौरावस्कन्दिन्निति । 

ततो हैव गौरो भूत्वार्णवमवचस्कन्द । 

अहल्यायै जारेति । 

अहल्यायै ह मैत्रेय्यै जार आस । 

कौशिक ब्राह्मण कौशिक ब्रुवाणेति । 

यद्ध वा आसुरैर्महासङ्ग्रामं संयेते तद्ध वेदान्निराचकार । 

तान्ह विश्वामित्रादधिजगे । 

ततो हैव कौशिक ऊचे अथ ह वा एके कौशिक ब्राह्मण गौतम ब्रुवाणेत्याह्वयन्ति ७९
