+++
title = "१५५"

+++

 

तं ह वज्रहस्तोऽभिदुद्रा व । 

स त्वष्टा प्रत्यङ्पतित्वा पत्नीः प्रपेदे । 

तं ह तत्र नानुप्रपेदे । 

तस्मात्त्वष्टारं पत्नीषु संयजन्ति । 

तस्मादु पत्नीः प्रपन्नं न हन्यात् । 

उदेयायेन्द्र ः\! । 

स हविर्धानयोरेव द्रो णकलशे सोमं राजानं सम्पवितुमुपेयाय । 

तं ह द्रो णकलशेनैव प्रतिधाय पीत्वा प्रवव्राज । 

अनूदेयाय त्वष्टा । 

स ह पप्रच्छास्ति किञ्चित्परिशिष्टा३मिति । 

अस्त्ययं संस्राव इति होचुः । 

तं हाग्नौ प्रवर्तयां चकारेन्द्र शत्रुर्वर्धस्व स्वाहेति । 

तं यत्प्रावर्तयत्स एव वृत्रोऽभवत् । 

स वर्तमान एवाग्नीषोमावभिसम्बभूव । 

तस्मादाहुरग्नीषोमावसुर्याविति । 

स ह स्मेषुमात्रमूर्ध्वमुदर्दति । 

ततो ह स्मानावच्छां क्षितिस् । 

स त्रयीं विद्यां सर्वां श्रियं सर्वमन्नाद्यमपि यदिदं त्रिरात्रे सहस्रं
प्रोच्यते तदभिसम्बभूव । 

तस्य हेदं सर्वं बलिकृदास । 

कीलालं ह स्मास्मै नद्यो वहन्ति । 

अथ हाभियुग्वानो नामाष्टौ देवानां सहचरा आसुरष्टौ पितॄणामष्टौ
मनुष्याणामष्टावसुराणाम् । 

तेषां ह स्मेन्द्रो माययाष्टमो भवति वृत्रं जिघांसन् । 

तस्मादु हैनमिन्द्र एव जघान यदिन्द्र शत्रुर्वर्धस्व स्वाहेति प्रवर्तयां
चकार अथ यद्ध प्रावर्तयिष्यदिन्द्र स्य शत्रुर्वर्धस्व स्वाहेति १५५
