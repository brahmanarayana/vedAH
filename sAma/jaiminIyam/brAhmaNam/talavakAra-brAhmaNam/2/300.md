+++
title = "३००"

+++

 

अथ यस्यैतस्य विश्वजिदभिजितावतिरात्रावभितो भवतो गौरायुर्गौरायुरिति चत्वार
उक्थ्या मध्ये पशुकामा हैतदुपेयुः । 

अयं वै लोकोऽभिजिदसौ विश्वजित् । 

अथैते चत्वारो मध्य उक्थ्या भवन्ति । 

पशवो वा उक्थानि । 

तेषां सहस्रं स्तोत्रियाः । 

अनेन चैव तल्लोकेनामुना चोभयत एतान्पशून्परिगृह्णतेऽव पशून्रुन्धते । 

बहुपशवो ह भवन्ति । 

एतेन ह वै तदेनेनेन्द्रा ग्नी मरुतः सहस्रं जिग्यतुः इन्द्रो वै
मरुतस्सहस्रमजिनोत् । 

अग्निरभिजिदिन्द्रो विश्वजित् । 

अथैते चत्वारो मध्य उक्थ्या भवन्ति । 

पशवो वा उक्थानि । 

तेषां सहस्रं स्तोत्रिया । 

एतद्ध वै तदिन्द्रा ग्नी उभयतस्सहस्रं परिगृह्याजह्रतुः । 

आभ्यां च ह वा एनं तल्लोकाभ्यामिन्द्रा ग्निभ्यां चोभयतः पशवः परिगृहीता
उपतिष्ठन्ते य एवं वेद । 

तेषामु तेषां परीणदिति कुरुक्षेत्रस्य जघनार्धे सरस्कं तद्दीक्षायै । 

ते प्राञ्चो यन्ति समया कुरुक्षेत्रम् । 

एतद्वै देवानां देवयजनं यत्कुरुक्षेत्रम् । 

देवानामेव तद्देवयजनेन यन्ति । 

तेषां यमुनावभृथः । 

एष वै स्वर्गो लोको यद्यमुना । 

स्वर्गमेव तल्लोकं गच्छन्ति । 

अथ यस्यैतस्योर्ध्वस्त्रियहः प्रत्यङ्त्र् यहो यः कामयेत गच्छेयं स्वर्गं
लोकं प्रत्यस्मिँ ल्लोके तिष्ठेयमिति स एतेन यजेत । 

त्र्\! यहेणैवेत ऊर्ध्व स्वर्गं लोकं गच्छति प्रत्येवामुतस्त्र्\!
यहेणावरोहति । 

गच्छति स्वर्गं लोकं प्रत्यस्मिँ ल्लोके तिष्ठति । 

अथो ह वेद योऽसावासं सोऽयमस्मीति पुनर्हैवास्मिँ ल्लोक आजायते ३००
