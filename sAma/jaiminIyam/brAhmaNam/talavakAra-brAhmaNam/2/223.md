+++
title = "२२३"

+++

 

सो वा आग्नेयी भवति । 

अग्निर्वै लोकानां प्रज्ञपयिता । 

स यो लोकानां प्रज्ञपयिता स नो लोकान्प्रज्ञपयादिति । 

न हि ते अग्ने तन्वै क्रूरं विवेद मर्त्य इति यदिह क्रूरमशान्तमचारिष्म
तदेतयापहनामहा इति । 

कपिर्बिभस्ति तेजनं पुनर्जरायु गौरिवेति पुनरेवैतयापियन्ति । 

अग्ने विश्वेभिरग्निभिरिति वैश्वाग्नमाज्यं भवति । 

अग्नयो वै विश्वे देवाः । 

विश्वानेव तेन देवानपियन्ति । 

तदानुष्टुभं भवति सवनमुखे सवनमुखे वाचा समृध्यामहा इति । 

तत्त्रिवृद्भवति ब्रह्म वै त्रिवृत् । 

ब्रह्मणो वा एते व्यृध्यन्ते ये व्रात्यां धावयन्ति । 

राजपुत्रा इति ह्येनानाचक्षते । 

तद्यत्त्रिवृद्भवति ब्रह्मणैव तत्समृध्यन्ते । 

पञ्चदशं मैत्रावरुणस्य । 

क्षत्रं वै पञ्चदशः । 

अपभ्रंशो ह वै ब्रह्मणः क्षत्रम् । 

क्षत्रेणैव तत्समृध्यन्ते । 

सप्तदशं ब्राह्मणाच्छंसिनः । 

प्रजापतिर्वै सप्तदशः । 

प्रजापतिनैव तत्समृध्यन्ते । 

षोडशमच्छावाकस्य । 

इन्द्रि यं वै वीर्यं षोडशी । 

इन्द्रि येणैव तद्वीर्येण समृध्यन्ते २२३
