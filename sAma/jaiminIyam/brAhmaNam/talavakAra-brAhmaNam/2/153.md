+++
title = "१५३"

+++

 

त्रिशीर्षा ह वै त्वाष्ट्र आस । 

तस्य ह त्रीणि मुखान्यासुस्सोमपानमेकं सुरापानमेकमन्नादनमेकम् । 

प्रस्तौति ह स्मैकेनैकेन गायति प्रतिहरत्येकेनाश्रावयत्येकेन
प्रत्याश्रावयत्येकेन शंसत्येकेन । 

स ह स्मैकाक्येवानुपरिसर्पं सर्वं यज्ञं संस्थापयति । 

स हेयद्वीर्यावानास । 

स उ हासुरीपुत्र आस । 

स ह स्म प्रत्यक्षं देवेभ्यो वदति परोक्षमसुरेभ्यः । 

यस्मा उ ह वा भूयः कामयते तस्मै परोक्षं वदति । 

तस्मादु हेन्द्रो बिभयां चकार यच्चासुरीपुत्र आस यदु चेयद्वीर्यावानास । 

स हेक्षां चक्रेऽसुर्यो वा अयमासुरीपुत्रः । 

स प्रत्यक्षमस्मभ्यं वदति परोक्षमसुरेभ्यः । 

हन्तैनं हनानीति १५३
