+++
title = "३५८"

+++

 

\तद्धोतारं ब्रूयादुभे रूपे संस यच्च राथन्तरं यच्च बार्हतमिति । 

यत्रायुषि बृहत्सम्पद्येत तद्धोतारं ब्रूयादुभे रूपे शंस यच्च बार्हतं यच्च
राथन्तरमिति । 

यद्युभे राथन्तरे अहनी सम्पद्येयातां पूर्वस्याह्नस्सौभरमुक्थ्येषु
ब्रह्मसाम कुर्युर् । 

यद्युभे बार्हते अहनी सम्पद्येयातामुत्तरस्याह्नः कण्वरथन्तरं माध्यन्दिने
पवमाने प्रोहेयुः । 

प्रजा वा एषा बृहद्र थन्तयोर्यदेते सामनी । 

तद्यदेवमुपयन्त्यजामिताया एव । 

अथैष विश्वजित्सर्वपृष्ठोऽतिरात्रो भवति प्राजापत्यमहरहोरात्रे वै कृत्स्नः
प्रजापतिः कृत्स्नं प्रजापतिमृध्नवाम कृत्स्नो नः प्रजापतिरुपेतोऽसदिति । 

तदाहु श्रेयांसं वा एतेऽभ्यारोहन्ति य एतं विश्वजितमतिरात्रमुपयन्ति । 

प्रजापतिं ह्येव प्रत्यक्षमुपयन्तीति । 

तद्यत्परस्ताद्प्रत्यञ्चः त्रयः पञ्चाहा भवन्ति निह्नवायैवानार्त्यै
शिवत्वाय शान्त्यै । 

वैश्वानर उदयनीयोऽतिरात्रो भवति । 

वैश्वानरोदयना ह्यहीनास्सोमाः ३५८
