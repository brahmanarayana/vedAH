+++
title = "२४६"

+++

 

इदमेव प्रथमेनाह्ना व्यकरोद्यदस्यामायत्तमूलमिदं द्वितीयेन
यत्प्राणदेजत्यदस्तृतीयेन यद्वर्षति
यन्नक्षत्राणि यदमुं लोकं भेजे । 

महाव्रतं वा एतद्यदेष त्रिरात्रस्य । 

यान्येतेषामह्नां बहिष्पवमानानि तच्छिरः । 

येऽभितोऽहनी तौ पक्षौ । 

यन्मध्यममहस्स आत्मा । 

अग्निष्टोमसामान्येव पुच्छम् । 

अथो आहुर्यदेवासावुदेति तच्छिरः । 

येऽभितोऽहनी तौ पक्षौ । 

यन्मध्यममहस्स आत्मा । 

अग्निरेव पुच्छम् । 

अथो आहुर्य एवासावुदेति तच्छिरः । 

येऽभितोऽहनी तौ पक्षौ । 

यन्मध्यममहस्स आत्मा । 

यदेवास्तमेति तत्पुच्छमिति २४६
