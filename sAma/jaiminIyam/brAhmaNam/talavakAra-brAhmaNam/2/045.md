+++
title = "०४५"

+++

 

अथैषौदुम्बरी राजासन्दी । 

तां हैके प्राचीमेव निदधति । 

उदीचीमेव निदध्यात् । 

तस्या इमाववान्तरदेशौ पूर्वौ पादाविमावपराउ । 

तां हैके प्राचीमेवाधिरोहन्ति । 

तदु होवाच शाट्यायनिरुदञ्चो वै सामार्त्विज्यं कुर्वन्ति । 

उदीचिनदेवत्या उद्गातारः । 

उदीच्यैवारुह्येति । 

तां हैके नमस्कारेणैवाधिरोहन्ति नमस्तेऽस्तु भगवति विद्म त्वा सा
नश्शिवैधीति । 

तूष्णीं हैवैकेऽधिरोहन्ति । 

मनो वै प्रजापतिः । 

प्राजापत्यमेतदहरिति । 

तामनेनाग्रेऽधिरोहेदथानेनाथानेनाथानेनामृतं गमयेयमिति । 

अथास्मा आरूढाय वाणं शततन्त्रीमाहरन्ति । 

तमेतेन सन्तानेन सन्तनोति

भूर्भुव स्वर्

वदा वदा वदा वदी वदा वदोरुः

पृथुस्सुगस्सुगन्तुः

कर्मः करणः करः करिष्यन्

षन्द्री ं\! वाचं बृहतीं विश्वरूपाम्

शतायुषं प्रवद देव वाण

इति । 

अथेन्द्र णतया चेषीकया वेतसशाखया चोल्लिखति मनो ज्योतिरिति वाक्सत्यमिति
मनो भद्र इति । 

तं प्रयच्छति ४५
