+++
title = "०३४"

+++

 

तदाहुर्यत्षट्कृत्वः पुरस्ताद्विषुवतः पृष्ठ्यान्युपयन्ति विष्वजिति
सप्तममुपरिष्टात्कथं तत्सभारमिति । 

स ब्रूयाद्यद्वा अर्वाचीनं विषुवतस्तदयं लोको यदूर्ध्वं विषुवतस्तदसौ लोकः
। 

आसन्न इव वा अयं लोकः । 

प्ररिक्त इवासावन्यः । 

द्वितीयो ह्ययं लोकः । 

तद्यद्विश्वजिति सप्तममुपरिष्टात्पृष्ठ्यान्युपयन्त्येवं सभारमिति । 

अथो य एवं विश्वजित्पृष्ठमयमेव । 

गौर्वै रथतरमश्वो बृहदजा वैरूपमविर्वैराजं व्रीहयश्शक्वर्यो यवा रेवतयः । 

स एष रथस्संसक्तो यत्पृष्ठानि । 

तस्यैषोऽक्षो यद्गायत्रीषु बृहदग्निष्टोमसाम भवत्येतस्य रथस्यानपव्याथाय । 

अथ य एतन्निर्हृतपृष्ठमुपयन्ति विषक्तरथं ते विश्वजितं शून्यमुपयन्ति । 

ते न किं चन व्यश्नुवते । 

तस्मात्पृष्ठमय एव विश्वजित्कार्य इति ३४
