+++
title = "२०२"

+++

 

श्रायन्तीयं ब्रह्मसाम । 

समेवैनत्तच्छ्रीणन्ति । 

यज्ञायज्ञीयमनुष्टुप्सु प्रोहन्ति । 

वाग्वै यज्ञायज्ञीयम् । 

वागनुष्टुप् । 

वाचैवैनत्तत्समर्धयन्ति । 

वारवन्तीयमग्निष्टोमसाम । 

इन्द्रि यं वै वीर्यं वारवन्तीयम् । 

इन्द्रि येणैवैनत्तद्वीर्येण समर्धयन्ति । 

सप्तदशस्तोमो भवति प्रजापतिर्वै सप्तदशः । 

प्रजापतिर्नष्टस्यानुवेत्ता स यो नष्टस्यानुवेत्ता तेनेदं
भर्गमनुविन्दामेति । 

अग्निष्टोमो यज्ञस्संवत्सरो वा एष
यदग्निष्टोमस्संवत्सरेणैवैनांस्तत्परिगृह्यात्मस्वदधत
। 

तस्मिन्नेता यथारूपं दक्षिणा नीयन्ते स्रगुद्गातू रुक्मो होतुः
प्राकाशावध्वर्योर्द्वादश पष्ठौहीर्ब्रह्मणे
धेनुर्मैत्रावरुणायर्षभो ब्राःमणाच्छंसिने वाससी नेष्टापोत्रो
स्थूरि यवाचितमच्छावाकायानड्वानग्नीधः । 

तद्यत्स्रगुद्गातुर्भवति सौर्यो वै स्रक्सौर्य उद्गाता तत्तत्सलक्ष्म
क्रियते २०२
