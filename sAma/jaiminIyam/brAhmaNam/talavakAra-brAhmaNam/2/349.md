+++
title = "३४९"

+++

 

अथैतास्संसदो भवन्ति । 

एतद्ध वै संसदां संसत्त्वं यदेते स्तोमाश्च छन्दांसि च मध्यतः संसन्नाः । 

स्तोमाश्च ह खलु वै छन्दांसि च सर्वा देवताः । 

देवा वै मृत्योरबिभयुर्य स्वर्गे लोके । 

तस्मात्ते प्रजापतिमेवोपाधावन् । 

तान्प्रजापतिरब्रवीन्मा बिभीत । 

अहं वस्तं मृत्युमतिनेष्यामि य स्वर्गे लोक इति । 

तान्पृष्ठ्ये षडहे समसादयत् । 

ऋतवो वै पृष्ठानि । 

संवत्सर ऋतवः । 

संवत्सरो मृत्युः । 

मृत्योर्वावैनांस्तत्पृष्ठे प्रतिष्ठितस्समसादयत् । 

तानेतेनानिरुक्तेन त्रयस्त्रिंशेनात्यनयत् । 

स षक्षत मानिरुक्ता भूवन्निति । 

तान्निरुक्तेन निरब्रवीत् । 

ते स्तोमांश्च छन्दांसि चाक्रममाणा आयन् । 

मृत्योर्वाव ते तत्पदयोपनं कुर्वन्त ईयुस्तद्यदेते स्तोमाश्च छन्दांसि च
मध्यतो विष्वञ्चो भवन्ति ३५०
