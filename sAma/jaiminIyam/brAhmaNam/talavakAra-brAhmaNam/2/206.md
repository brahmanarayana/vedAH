+++
title = "२०६"

+++

 

अथैष त्रिष्टोमोऽग्निष्टोमः । 

प्रतिष्ठाकामो हैतमाहरेत । 

तदाहुः प्रेव वा एषोऽस्माल्लोकाच्च्यवते यस्सूयत इति । 

तद्यत्त्रिष्टोमो भवति त्रयो वा इमे लोका एष्वेव तल्लोकेषु प्रतितिष्ठति । 

अथो हैष धृतिरेव नाम यज्ञक्रतुः । 

तस्य रथन्तरं पृष्ठं भवति । 

तेन हैतेनाभिप्रतारणो राजा नेजे । 

द्विरात्रान्तं हैव चक्रे । 

तमु ह ब्राह्मण उवाच परा कुरवः कुरुक्षेत्रं जेष्यन्ते । 

प्रजामेवाहरत न क्षेत्राणीति । 

त एते कुरवः कुरुक्षेत्रं पराजित्य चरन्ति सल्वा एते कुरुक्षेत्रे । 

स वा एष क्षेत्राणामेव धृत्या ह्रियते यत्त्रिष्टोमोऽग्निष्टोमः २०६
