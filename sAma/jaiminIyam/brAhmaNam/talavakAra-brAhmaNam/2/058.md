+++
title = "०५८"

+++

 

त्रयोदशेमाः परिशवस्त्रयोदशेमा अण्डपरिशुस्सप्तविंशती । 

तदेव त्रिणवमहः । 

त्रयस्त्रिंशदिमानि पृष्टिकाण्डानि सह किङ्कालुकाभिः । 

तदेव त्रयस्त्रिंशमहः । 

अयमभिजिदयं विश्वजिच्छुक्लं कृष्णं कनीनिका । 

त इमे त्रय स्वरसामान इमे त्रयोऽयं विषुवान् । 

प्राणापानावेव गोआयुषी । 

इम एव दश प्राणा दशरात्रः । 

मन एव महाव्रतीयमहः । 

उदान एवोदयनीयोऽतिरात्रः । 

त एते दश प्राणा दश स्तोमा दश छन्दांसि । 

इमे ह सप्त मुख्याः प्राणा द्वाववाञ्चौ नाभ्यां दशमः । 

इमे ह पृष्ठ्यस्य षडहस्य स्तोमाः । 

छन्दोमाः पञ्चविंशः । 

चतुर्धा इमान्यु ह सप्त चतुरुत्तराणि छन्दांसि सद्विपदाविराडतिच्छन्दाः । 

प्राण एव गायत्री चक्षुषी उष्णिक्ककुभौ श्रोत्रं जगती वागनुष्टुब्मनो
बृहत्यात्मा पङ्क्तिर्बलं त्रिष्टुप् । 

प्रतिष्ठा द्विपदा मांसानि विराट्शरीराण्यतिच्छन्दाः । 

तेषामेषां सप्तानां चतुरुत्तराणां छन्दसां द्वादशैकविंशास्सम्पद्यन्ते ५८
