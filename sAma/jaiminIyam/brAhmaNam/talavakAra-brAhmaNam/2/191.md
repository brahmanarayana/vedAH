+++
title = "१९१"

+++

 

अथो यथा रथाक्षे रथचक्रं प्रतिमुञ्चेदेवमेवैतानि सर्वाणि शिल्पान्याहृत्य
ब्रह्मन्प्रतिष्ठापयन्ति ये गायत्रीषु बृहदग्निष्टोमसाम कुर्वन्ति । 

तस्माद्गायत्रीष्वेव बृहदग्निष्टोमसाम कार्यमिति । 

तदाहुस्सहस्रमेव दद्यात्तदेव विश्वमिति । 

अथो आहुर्यावतीरेवैतस्य विश्वजित स्तोत्र्\! यास्तावदेव दद्यात् । 

तदेव विश्वमिति । 

तदु वा आहुर्यदेवास्य किञ्चित्स्वं स्यात्तद्दद्यात् । 

यत्परिशिनष्टि स पाप्मेति । 

यथा वैनं मिथुनात्स्रवत्येवमेनं तस्मात्सर्वस्मात्पाप्मा स्रवति
यत्परिशिनष्टि । 

तस्मात्सर्वमेव देयमिति १९१
