+++
title = "३२८"

+++

 

स वा एष महात्रिककुब्भवति । 

त्रयो ह वा एषां लोकानां ककुभः । 

अग्निर्वा अस्य लोकस्य ककुब्वायुरन्तरिक्षस्यादित्यो दिवः । 

ककुभामेको भवति य एवं वेद । 

विश्वजित्सर्वपृष्ठातिरात्रो भवति । 

श्रीर्वै वर्ष्म पृष्ठानि । 

श्रियमेव तद्वर्ष्म पृष्ठान्यभ्यारोहति । 

ओजो वै वीर्यं पृष्ठानि । 

ओजसैव तद्वीर्येणन्ततः पुरोधां परिगृह्णीते । 

नानाग्निष्टोमसामानि भवन्त्यन्योऽन्यस्याननुयानाय । 

शं नो देवीरभिष्टये तं गूर्धया स्वर्णरमिति यज्ञायज्ञीयं च साकमश्वं च । 

अग्ने वाजस्य गोमतो विशोविशो वोऽतिथिमिति श्रुधीयं च विशोविशीयं च । 

आ ते अग्न इधीमहि मूर्धानं दिवो अरतिं पृथिव्या इति सञ्जयं च दैर्घश्रवसं च
। 

अग्निं नरो दीधितिभिररण्योस्त्वमग्ने गृहपतिरिति बृहच्चाग्नेयं समन्तं च । 

समिद्धमग्निं समिधा गिरा गृण आ नो यज्ञं दिविस्पृशमिति राजोवाजीयं च बृहच्च
३२८
