+++
title = "२६८"

+++

 

तदाहुर्यःकथं स आलभ्य इति । 

य एव दूरे श्रुतस्स आलभ्य इत्याहुः । 

वीर्येण वै स श्रुतः । 

वीर्यमेष यज्ञ इति । 

अथो आहुर्य एव युग्ययोर्वहीयान्स आलभ्य इति । 

वीर्येण ह वै स तयोर्वहीयान् । 

वीर्यमेष यज्ञ इति । 

तस्मिन्ह शौनकश्च कापेयोऽभिप्रतारणश्च समूदाते यःकथंरूपस्स आलभ्य इति । 

तौ ह कृष्णपिशङ्गे सम्पादयां चक्रतुः । 

यस्य श्वेतस्य सतः कृष्णमस्ति कृष्णस्य वा सत श्वेतं स एव सः
प्रजापतिन्यङ्गः । 

प्रजापतेरक्ष्यश्वयत् । 

तत्परापतत् । 

तदपः प्राविशत् । 

ततोऽश्वस्समभवत् । 

यदश्वयत्तस्मादश्वः । 

यच्छ्वयथोस्समभवत्तस्मात्पूतिर्यदपः प्राविशत्तस्माच्छ्वेतनः ।
श्वेतवर्ण्क्तः

श्वेतस्य वा वै सतोऽक्ष्णः कृष्णमस्ति कृष्णस्य वा सत श्वेतम् । 

स एव स प्रजापतिन्यङ्गः । 

तमेतदालभन्ते २६८
