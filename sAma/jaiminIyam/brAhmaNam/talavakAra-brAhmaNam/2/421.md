+++
title = "४२१"

+++

 

अथ यद्वोऽवोचं चतुश्चक्रं स्म पारयिष्णुं समारोहतेति प्र सोम देववीतये
परीतो षिञ्चता सुतमभि सोमास आयवः पुनानस्सोम धारयेत्येता एव
वस्तच्चतस्रो बृहतीरवोचमिति । 

एष ह वै चतुश्चक्रः पारयिष्णुर्यदेता बृहत्यः । 

स यथा चतुश्चक्रेण पारयिष्णुना यत्र जिगमिषेत्तद्गच्छेदेवमेवैताभिर्बृहतीभि
स्वर्गं लोकं गच्छन्ति । 

अथो एष वाव देवरथः । 

स यथा देवरथेन सुयुक्तेन यत्र जिगमिषेत्तद्गच्छेदेवमेवैताभिर्बृहतीभि
स्वर्गं लोकं गच्छन्ति । 

तस्मादेता एव बृहतीः कार्याः । 

अथ यद्वोऽवोचं स्वर्गस्य स्म लोकस्य पथोऽञ्जसायनान्मेतेत्यौशनकावे एव
वस्तदवोचमिति । 

एष ह वै स्वर्गस्य लोकस्य पन्था अञ्जसायनो यदौशन्कावे । 

औशनं पुरस्ताद्भवति कावमुपरिष्टात् । 

तावेतत्पितापुत्रावेव नावमजतः । 

स यथा पितापुत्रौ नावमजन्तौ तामरिष्टां स्वस्ति पारं
गमयेयातामेवमेवैतदौशनकावाभ्यां
स्वस्त्यरिष्टा उदृचमश्नुवते । 

तस्मादौशनकावे नावसृज्ये ४२१
