+++
title = "१८९"

+++

 

देवासुरा अस्पर्धन्त । 

अथ ह तर्हि प्रजापतावेवैतानि शिल्पान्यासुर्नेतरेषु देवेषु । 

स इन्द्र ः\! प्रजापतिमुपाधावज्जयामासुरानिति । 

तस्मा एव तच्छिल्पं प्रायच्छत् । 

तदस्मिन्प्रत्यमुञ्छत् । 

यथा निष्कं मणिं स्रजं प्रतिमुञ्चेदेवं तन्वोदयच्छत् । 

तस्मादेतच्छिल्पं निरमिमीतैतानि पृष्ठानि । 

अथ यदितरत्तेज आसीद्येनैष एतत्तपति । 

तेऽसुरा इदं रूपं ज्ञात्वा सो नः पिता हन्ति सो नः पिता हन्तीत्येव वदन्तः
पराजयन्त । 

ततो वै देवा अभवन्परासुराः । 

भवत्यात्मना परास्य द्विषन्भ्रातृव्यो भवति य एवं वेद १८९
