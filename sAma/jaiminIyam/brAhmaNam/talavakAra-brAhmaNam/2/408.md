+++
title = "४०८"

+++

 

नेष्टैकविंशेन पुच्छेन भद्रे णोद्गायति । 

इदं तत्पुच्छं प्रतिदधाति । 

तस्मादिदं पुच्छं प्रतिहितम् । 

पराचीभिरपुनरभ्यावर्तम् । 

तस्मादिदं पुच्छं सं चाञ्चति प्र च सारयति । 

तिस्रस्सतीरेकविंशतिं करोति । 

तस्मादिदं पुच्छं मेद्यतोऽनुमेद्यति कृश्यतोऽनुकृश्यति । 

उद्गाता पञ्चविंशेनात्मना राजनेनोद्गायति । 

इमं तदात्मानं प्रतिदधाति । 

तस्मादयमामा प्रतिहितः । 

पराचीभिरपुनरभ्यावर्तम् । 

तस्मादिदमात्मानं सं चाञ्चति प्र च सारयति । 

तिस्रस्सतीः पञ्चविंशतिं करोति । 

तस्मादयमात्मा मेद्यतोऽनुमेद्यति कृश्यतोऽनुकृश्यति । 

त एकैकयास्तुतयोद्गातारमुपसमायन्ति । 

ताभिरुद्गातोद्गायति । 

आत्मन्नेव तदङ्गानि प्रतिदधाति । 

तस्मादात्मन्नङ्गानि प्रतिहितानि । 

आत्मन्ययोत्तमयोद्गायति । 

तस्मादिदमात्मन उदिव शेते ४०८
