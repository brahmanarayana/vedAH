+++
title = "१९६"

+++

 

अथैष राजसूयः । 

वरुणो वा अकामयत सर्वेषां देवानां राज्याय सूयेयेति । 

स एतं यज्ञमपश्यत् । 

तमाहरत् । 

तेनायजत । 

ततो वै सर्वेषां देवानां राज्यायासूयत । 

सूयते स्वानां श्रेष्ठतायै य एवं वेद । 

तस्य चतुस्त्रिंशाः पवमाना भवन्ति । 

स्वराड्वै देवलोकः । 

स्वाराज्यमु चतुस्त्रिंशी । 

तदेनं तत्सुष्वाणमेव पवमानमुखे स्वाराज्येन लोकेन समर्धयन्ति । 

अनुष्टुप्प्रतिपद्भवति । 

वाग्वा अनुष्टुप् । 

क्षत्रमु वै वाक् । 

क्षत्रेणाभिषिच्यमानोऽभिषिच्याता इति । 

अथैताः पञ्च सम्भार्या नानादेवत्या भवन्ति । 

पञ्चानां ह वै पुरुषाणां राज्यायाभिषिच्यमानोऽभिषिच्यते राज्ञे राजन्याय
सूताय ग्रामण्ये शूद्रा य दासाय । 

उदतस्त्रिवृतं स्तोमं हरन्त्युदाग्नेयीं सम्भार्याभ्यः । 

तस्माद्ब्राह्मण्यो राजन्यस्याज्येयोऽमार्योऽदण्ड्योऽघात्यः । 

यदत्र त्रिवृतं स्तोमं कुर्युराग्नेयीं सम्भार्यास्वब्रह्मज्य एव राजन्यो
ब्राह्मणाञ्जिनीयादभ्रूणाहत्यै मारयात् १९६
