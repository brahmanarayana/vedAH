+++
title = "१७१"

+++

 

अथैष गायत्रः । 

तस्य त्रिवृति प्रातस्सवने पञ्चदशमच्छावाकस्याज्यं सप्तदशं माध्यन्दिनं
सवनमेकविंशं तृतीयसवनम् । 

उक्थ्यो यज्ञ उभयसामनी । 

पुरोधाकामो हैतेन यजेत । 

तद्यत्त्रिवृति प्रातस्सवने पञ्चदशमच्छावाकस्याज्यं भवति ब्रह्म वै
त्रिवृत्क्षत्रं पञ्चदशो ब्रह्मैव तत्क्षत्रस्य
पुरस्ताद्दधाति । 

तस्माद्ब्राःमणः क्षत्रियस्य पुरोहितः । 

अथो हैतद्ब्रह्मण एव क्षत्रमनुवर्त्म करोति । 

सप्तदशं माध्यन्दिनं सवनम् । 

विड्वै सप्तदशः । 

एष उ ह वै द्वितीयो राजा यत्पुरोहितः । 

विशो वा एष षश्वर्यमाधिपत्यं गच्छति य श्रियमश्नुते । 

विश षश्वर्यमाधिपत्यं गच्छानीति तस्मात्सप्तदशं माध्यन्दिनं सवनं भवति । 

अथो हैतद्ब्रह्मणे चैव क्षत्राय च विशमनुयुवं करोति १७१
