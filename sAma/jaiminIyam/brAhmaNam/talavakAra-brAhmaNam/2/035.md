+++
title = "०३५"

+++

 

तद्धैतदेके स्वरसाम्नां स्वराण्येव पृष्ठानि कुर्वन्ति । 

पृष्ठेन वा अहराख्यायते स्वरसामान इत्येत आख्यायन्ते । 

तस्मात्स्वरसाम्नां स्वराण्येव पृष्ठानि कार्याणीति । 

ते चेत्स्वराणि पृष्ठानि कुर्युर्यानि ष्टं भवन्ति तान्येकबृहतीषु कुर्युः
। 

तदु होवाच शाट्यायनिर्वयं वाव प्रत्यक्षं स्वराणि पृष्ठानि कुर्मो ये
बृहद्र थन्तरे कुर्मः । 

इदं वै रथन्तरमदो बृहत् । 

आभ्यामु वै लोकाभ्यामिदं सर्वं स्पृतम् । 

तस्माद्बृहद्र थन्तरे एव पृष्ठे कार्ये इति । 

अथो हैते विच्छिन्नान्स्वरसाम्न उपयन्ति ये त्रीण्युपयन्ति । 

सर्वाण्येव कार्याणि । 

तथा द्वाभ्यां द्वाभ्यामहस्तायते । 

एवं सङ्गृहीता स्वरसामानो भवन्त्यविच्छिन्नाथो पापवस्यसस्य व्यावृत्त्या इति
तद्धैतदेके विषुवतो बृहतीष्वेव बृहत्पृष्ठं कुर्वन्ति ३५
