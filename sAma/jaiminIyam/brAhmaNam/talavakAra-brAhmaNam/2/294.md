+++
title = "२९४"

+++

 

अथ यस्यैतस्य ज्योतिर्गौरायुरिति त्र्\! यहः पञ्चविंशं महाव्रतं
सर्वस्तोमोऽतिरात्रोऽन्नाद्यकामो हैतेन यजेत । 

तदाहुर्न पुरा संवत्सरान्महाव्रतमुपेत्यमिति । 

तद्यज्ज्योतिर्गौरायुरिति त्र्\! यहो भवत्ययं वै लोको ज्योतिरयं गौरसावायुः
। 

इमे वै लोका ऋतवस्संवत्सरः । 

ऋतवस्संवत्सरः कृत्स्नमन्नाद्यं पचति संवत्सराभिजितमेव तदन्नाद्यमुपयन्ति ।

पञ्चविंशं महाव्रतमन्नं वै पञ्चविंशमन्नाद्यस्यैवावरुद्ध्यै । 

सर्वस्तोमोऽतिरात्रो भवति सर्वेषां लोकानामभिजित्या अभिक्रान्त्यै । 

सर्वं हीदं स्तोमा एव । 

अथो यानिमानेकैकान्स्तोमानुपागाम तान्सार्धमृद्ध्वा तेषु
प्रतिष्ठायोदृचमश्नवामहा इति । 

अथ यस्यैतस्य त्रिवृत्पञ्चदशस्सप्तदश इति त्र्\! यहः पञ्चविंशं महाव्रतं
सर्वस्तोमोऽतिरात्रोऽन्नाद्यकाम उ एवैतेन यजेत । 

तदाहुर्न पुरा संवत्सरान्महाव्रतमुपेत्यमिति । 

तद्यत्त्रिवृत्पञ्चदशस्सप्तदश इति त्र्\! यहो भवत्ययं वै लोकस्त्रिवृदयं
पञ्चदशोऽसौ सप्तदशः । 

इमे वै लोका ऋतवस्संवत्सरः । 

ऋतवस्संवत्सरः कृत्स्नमन्नाद्यं पचति संवत्सराभिजितमेव तदन्नाद्यमुपयन्ति ।

पञ्चविंशं महाव्रतमन्नं वै पञ्चविंशमन्नाद्यस्यैवावरुद्ध्यै । 

सर्वस्तोमोऽतिरात्रो भवति सर्वेषां लोकानामभिजित्या अभिक्रान्त्यै । 

सर्वं हीदं स्तोमा एव । 

अथो यानिमानेकैकान्स्तोमानुपागाम तान्सार्धमृद्ध्वा तेषु
प्रतिष्ठायोदृचमश्नवामहा इति २९४
