+++
title = "१२५"

+++

 

अथैष एकत्रिकः । 

प्रजननकामो हैतेन यजेत । 

प्रजापतिर्वा अकामयत बहुः प्रजया पशुभिः प्रजायेयेमां व्यष्टिं
व्यश्नुवीयेति । 

स एतं यज्ञमपश्यत् । 

तमाहरत् । 

तेनायजत । 

स षक्षत केन स्तुवीयेति । 

स आत्मानमपश्यत् । 

तेनास्तुत स षक्षत केन न्वेव स्तुवीयेति । 

स प्राणापानव्यानानपश्यत् । 

तैरस्तुत । 

स आत्मना स प्राणापानव्यानैस्स आत्मना स प्राणापानव्यानैस्स एवमेव
विपर्यासं यज्ञं समस्थापयत् । 

ततो वै स बहुः प्रजया पशुभिः प्राजायतेमां व्यष्टिं व्यश्नुते य एवं वेद
१२५
