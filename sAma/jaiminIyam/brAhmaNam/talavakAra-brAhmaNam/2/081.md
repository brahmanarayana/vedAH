+++
title = "०८१"

+++

एकाहाः

 

अथैष उपशदः । 

कश्यपो वा अकामयत उपोप मा प्रजाः पशवः शीयेरन्नुपोप प्रजया पशुभिः
प्रजायेयेति । 

स एतं यज्ञमपश्यत् । 

तमाहरत् । 

तेनायजत । 

ततो वै तमुपोप प्रजाः पशवोऽशीयन्त उपोप प्रजया पशुभिः प्राजायत । 

उपोप ह वा एनं प्रजाः पशवः शीयन्त उपोप प्रजया पशुभिः प्रजायते य एवं वेद ।

तस्य त्रिवृद्बहिष्पवमानं भवति । 

न्यूनं वै त्रिवृत् । 

न्यूनं प्रजननम् । 

तद्यत्प्रजननं तन्मा प्रजनयादिति । 

तस्यैकोत्तरा स्तोमा भवन्ति । 

अनन्तर्हितात्प्रजननात्प्रजाया इति । 

यद्वेवैषैकैका स्तोत्र्\! योपशीयते तस्मादुपशदः । 

तस्योभये स्तोमा भवन्त्ययुजश्च युग्मन्तश्च । 

एतद्वै दैव्यं मिथुनं प्रजननं यदुभये स्तोमाः । 

तद्यद्दैव्यं मिथुनं प्रजननं तन्मा प्रजनयादिति । 

तस्योभे बृहद्र थन्तरे सामनी भवतः । 

एतद्वै दैव्यं मिथुनं प्रजननं यदुभे बृहद्र थन्तरे । 

तद्यद्दैव्यं मिथुनं प्रजननं तन्मा प्रजनयादिति ८१
