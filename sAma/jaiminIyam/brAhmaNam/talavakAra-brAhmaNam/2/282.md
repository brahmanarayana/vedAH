+++
title = "२८२"

+++

 

अयुजश्च उत्तरे स्तोमा भवन्ति । 

ऋतवो वा अयुजः । 

ऋतवो वा इदं सर्वं प्रजनयन्ति । 

ते य इदं सर्वं प्रजनयन्ति ते मा प्रजनयानिति । 

अह्नोऽह्न स्तोममुत्सृजमाना यन्ति । 

अह्नोऽह्न स्तोममभ्युपाहरन्ते । 

वीरो वा एष यत्स्तोमः । 

अह्नोऽह्न एव तद्वीर्यं प्रजनयन्तो यन्त्यह्नोऽह्नो
वीर्यमभ्युपाहरन्तेऽक्षरेणाक्षरेणोत्क्रामन्तो
यन्ति । 

एकाक्षरणिधनं प्रथमेऽहनि भवति द्व्यक्षरणिधनं द्वितीये त्र्\! यक्षरणिधनं
तृतीये चतुरक्षरणिधनं चतुर्थेऽक्षरेष्ठा वीरोऽसदक्षरेष्ठा वीरोऽसदिति ।

नानाग्निष्टोमसामानि भवन्ति वीराणामेव नानावीर्यतायै । 

न ह वै स वीरो योऽन्यस्य वीर्यमनु वीरः । 

स ह वाव वीरो य आत्मन एव वीर्यमनु वीरः । 

तद्यन्नानाग्निष्टोमसामानि भवन्ति वीराणामेव नानावीर्यतायै २८२
