+++
title = "०२५"

+++

 

अथैषौदुम्बरी राजासन्दी । 

तस्यै बृहद्र थन्तरे पूर्वौ पादौ वैरूपवैराजे अपरौ शाक्वररैवते अनूच्यानि
ऋचः प्राचीनमाताना यजूंषि तिरश्चीनं सामान्यास्तरणं वाकोवाक्यमतीरोका
श्रीरुपबर्हणम् । 

तस्यै प्रजापतिश्च बृहस्पतिश्च पूर्वौ पादावधारयेतां सोमश्च वरुणश्चापरौ । 

तस्यामेतमादित्यमभ्यषिञ्चन्त । 

वसवो राज्याय रुद्रा वैराज्यायादित्या स्वाराज्याय विश्वे
देवास्साम्राज्याय मरुतस्सार्ववश्याय
साध्याश्चाप्त्याश्च पारमेष्ठ्याय । 

तन्न हैतावत्कयाचन देवतया जितं यावदादित्येन । 

ये हि सुता देवानामासंस्त एनमसुवत । 

तस्मिन्दिशो अपित्वमैच्छन्त यथा राजनि विजितिन्यपित्वमिच्छन्त एवम् । 

ता अब्रवीद्प्रदानं मे प्रयच्छतेति । 

सेयं प्राची दिक्प्रायच्छन्मदुदयेत्यहश्च सत्यं च । 

मामभ्युदयेत्यूर्ध्वा दिक्प्रायच्छत्क्षत्रं च राष्ट्रं च । 

मामभ्यपक्रामेति दक्षिणा दिक्प्रायच्छदन्नं च रथं च । 

मामभ्यपक्रामेत्युदीची दिक्प्रायच्छद्रू पं च वर्णं च । 

समया मामयेत्यन्तरिक्षं प्रायच्छत्प्रकाशं चासम्बाधं च । 

मामभ्यस्तमयेति प्रतीची दिक्प्रायच्छदृतं च रात्रिं च अनु मामातपेति पृथिवी
प्रायच्छत् २५
