+++
title = "१८८"

+++

 

अथो यथा पिता मातैवं बृहद्र थन्तरे यथा पुत्रा एवं पृष्ठानि । 

यद्वै पुत्रोऽतिपादयति पिता वै तस्य शमयिता पिता निषेद्धा । 

तद्यद्बृहद्र थन्तरे अभितो भवतश्शान्त्या एव निषिद्ध्यै । 

अथो यथा पितरौ पुत्रानभितः परिशयीयातां तादृक्तद्यद्बृहद्र थन्तरे अभितो
भवतो मध्ये पृष्ठानि । 

यथा ह वा इदमृषभा वा परस्वन्तो वा समुत्क्रुद्धास्तिष्ठेयुरेवमेतद्यदेतानि
मध्यतः पृष्ठानि भवन्ति तद्यच्छ्यैतनौधसे अभितो भवतः । 

ब्रह्म वै नौधसम् । 

ब्रह्मणैवैनांस्तत्पुरस्ताच्छमयित्वा श्यैतेनोपरिष्टाव्छ्येतीकुर्वन्ति । 

तस्मात्पुरस्तादेव नौधसं स्यादुपरिष्टाच्छ्यैतम् । 

तदाहुर्यत्समाननिधनानि पृष्ठानि केनाजामि क्रियन्त इति । 

वैराजं च महानाम्नयश्च वैरूपं च रेवत्यश्चैतेनाख्यानेनाजामीति । 

अथो यदेवैतानि मध्येनिधनानि भवन्ति तेनो एवेति । 

तस्मिंस्त्रयस्सप्तदशा भवन्ति । 

ता एकपञ्चाशत्स्तोत्र्\! याः । 

तद्गोः प्रातस्सवनम् । 

एकान्ननवतिशतं रात्रेस्सा ज्योतिष्टोमस्य रात्रिः । 

तदेतन्मिथुनं प्रजननं क्रियते । 

प्र मिथुनेन जायते य एवं वेद । 

ता उभयी स्तोत्र्\! यास्सम्पद्यन्ते द्वे चत्वारिंशच्छते । 

सा विराट् । 

अन्नं विराट् । 

विराज्येव तदन्नाद्ये यज्ञस्यान्ततः प्रतितिष्ठति १८८
