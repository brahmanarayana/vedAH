+++
title = "२२६"

+++

 

ताः केशिनीर्भवन्ति । 

ऊर्जो नपातं घृतकेशमीमहेऽग्निं यज्ञेषु पूर्व्यमिति केशैरिव ह्येते चरन्ति
। 

अथैष कुषीतगृहपतीनामैषीकपावानां षोडशपवमानः । 

इन्द्रि यं वै वीर्यं षोडशी । 

आरभमाणा एवेन्द्रि येण वीर्येण समृध्यामहा इति । 

त्रीणि पञ्चदशान्याज्यानि भवन्ति । 

क्षत्रं वै पञ्चदशः । 

क्षत्रेणैव तत्समृध्यन्ते । 

षोडशमच्छावाकस्य । 

इन्द्रि यं वै वीर्यं षोडशी । 

इन्द्रि येणैव तद्वीर्येण समृध्यन्ते । 

षोडशो माध्यन्दिनः । 

तद्द्वात्रिंशत् । 

द्वात्रिंशदक्षरानुष्टुप् । 

योऽनुष्टुभि कामस्स न उपाप्तोऽसदिति । 

त्रीणि सप्तदशानि पृष्ठानि भवन्ति । 

प्रजापतिर्वै सप्तदशः । 

प्रजापतिनैव तत्समृध्यन्ते । 

षोडशमच्छावाकस्य । 

इन्द्रि यं वै वीर्यं षोडशी । 

इन्द्रि येणैव तद्वीर्येण समृध्यन्ते । 

षोडश आर्भवः । 

तद्द्वात्रिंशद् । 

द्वात्रिंशदक्षरानुष्टुप् । 

योऽनुष्टुभि कामस्स न उपाप्तोऽसदिति । 

एकविंशमग्निष्टोमसाम । 

द्वादश मासाः पञ्चर्तवस्त्रय इमे लोका असावादित्य एकविंशः । 

एतस्य वा एते सलोकतां गच्छन्ति एतमभ्यारोहन्ति २२६
