+++
title = "११५"

+++

 

अथैष सद्यःक्रीः । 

ते वृता नापाक्रामन् । 

त एत्यायाजयन् । 

तेभ्य एतां वाचं वळवां श्वेतां भूतां अश्वाभिधान्यभिहितामानयन्निमां
प्रतिगृह्णीतेति । 

तेऽब्रुवञ्श्रेयसीयमस्मन्नो इमामुद्यंस्याम इति । 

सा क्रुद्धा न मा प्रत्यगृह्णन्निति सिंह्युभयतोमुखी भूत्वोर्ध्वोदक्रामत्
। 

सोभयान्देवासुरानन्तरातिष्ठद्यं देवानामुपाप्नोद्यं असुराणां तमाददाना । 

तामुपैव देवा अमन्त्रयन्तोपासुराः । 

सा देवानभ्युपावर्तमानाब्रवीत्किं मे तत स्याद्यद्वोऽभ्युपावर्तेयेति । 

पूर्वां त्वाग्नेराहुतिरश्नुवीतेति । 

तामध्वरेऽवाकल्पयन् । 

सैषोत्तरवेदिः । 

तामेतां पूर्वामग्नेराहुतिरश्नुते ११५
