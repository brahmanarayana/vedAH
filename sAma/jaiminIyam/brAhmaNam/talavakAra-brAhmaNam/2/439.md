+++
title = "४३९"

+++

 

अथैते ज्योतिर्गौरायुरिति स्तोमा भवन्ति । 

गौरायुरस्कन्दत् । 

ततो ज्योतिरजायत । 

अयं वै लोक आयुरसौ गौरिदमेवान्तरिक्षं ज्योतिः । 

तमेतं पुरस्तादकुर्वातां यथा पुत्रमेवम् । 

इतो वा अयमूर्ध्वो लोकोऽर्वाङसावमुतः । 

तदिदमेनयोः पुरस्ताज्ज्योतिः पर्यूढम् । 

तेन पश्यामः । 

तौ योगमुपप्रयन्तावन्तमभि ज्योतिर्व्युदौहताम् । 

स यथा पितरौ पुत्रं पूर्वं यन्तं पश्चादन्वियातां तादृक्तत् । 

तदेतन्मिथुनी स्तोमा भवन्ति यद्युज्यन्ते । 

मध्ये वै जायापत्योः पुत्रश्शेते । 

तौ यथा मिथुनीभविष्यन्तावित्थाद्वेत्थाद्वा पुत्रं परिहरेयातां तादृगेवैतत्
। 

त एत ऊनातिरिक्ता मिथुनाः प्रजनय स्तोमाः ४३९
