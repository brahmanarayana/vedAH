+++
title = "१३०"

+++

 

तदाहुर्मनसैव प्रातस्सवने दद्यान्मनसा तृतीयसवने माध्यन्दिन एव सवने
दद्यादिति । 

तदु वा आहुरतीर्थं वै प्रातसवनं दक्षिणानामतीर्थं तृतीयसवनम् । 

माध्यन्दिन एव सवने दद्यात् । 

तदेव तीर्थं तदायतनम् । 

नैवेतरयोः सवनयोर्मनसा चन दददाद्रि येतेति । 

ब्रह्मणेऽश्वं ददाति । 

ब्रह्मणो ह्येवैकदक्षिणा । 

तद्यदा माध्यन्दिनीयाश्चमसाः प्रतिष्ठेरन्नथ जघनेनाहवनीयं प्राचीनग्रीवं
कृष्णाजिनमुपस्तृणीतेति ब्रूयादुदीचीनग्रीवं वा । 

तद्यजमान आस्ते स हुतानां चमसानामुन्मार्ष्टि देवस्य त्वा सवितुः
प्रसवेऽश्विनोर्बाहुभ्यां पूष्णो हस्ताभ्यां सरस्वत्यै
त्वा वाचो यन्तुर्यन्त्रेण बृहस्पतेस्त्वा साम्राज्येन
ब्रह्मणाभिषिञ्चामीति । 

मुखं विमार्ष्टि । 

स सोमाभिषिक्तस्तेजस्वी ब्रह्मवर्चसी भवति । 

त्रिरुत्क्रोशन्ति त्रयो वा इमे लोका एष्वेवास्य तल्लोकेषु श्रुतिं दधति
१३०
