+++
title = "२७३"

+++

 

तस्य चतसृषु बहिष्पवमानं भवति । 

चतुष्पादा वा अश्वाः सन्तश्चतुश्शफाः । 

ते ये चतुष्पादाः पशवश्चतुश्शफास्तानेवैतेनावरुन्द्धे । 

अष्टास्वष्टास्वाज्यानि । 

अष्टाशफा वै पशवः । 

ते येऽष्टाशफाः पशवस्तानेवैतेनावरुन्द्धे । 

द्वादशो माध्यन्दिनः । 

द्वादशाक्षरा वै जगती । 

पशवो जगती । 

यत्क्षुद्रं पशूनां तज्जागतम् । 

तदेवैतेनावरुन्द्धे । 

सविंश आर्भवः पवमानः । 

द्वे वा एते दशदशिन्यौ विराजौ यद्विंशतिः । 

विंशतिप्रतिष्ठाना वै पशवो वैराजाः । 

ते ये विंशतिप्रतिष्ठानाः पशवो वैराजास्तानेवैतेनावरुन्द्धे । 

अथ चतुर्विंशमग्निष्टोमसाम । 

चतुष्पादा वै पशवो वैराजाः । 

ते ये चतुष्पादाः पशवो वैराजास्तानेवैतेनावरुन्द्धे । 

अथो चतुर्विंशत्यर्धमासस्संवत्सरः संवत्सरेणैवैनत्२७३
