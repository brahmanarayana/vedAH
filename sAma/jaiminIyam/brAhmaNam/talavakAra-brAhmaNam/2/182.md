+++
title = "१८२"

+++

 

रोहिणीं छविं परिधत्ते । 

एतद्वै पशूनां प्रियं रूपं यद्रो हितम् । 

पशूनामेव तत्प्रियेण रूपेण समृध्यते । 

खनति खनित्रमवृत्तिमपजयति । 

उभयतःक्ष्णूऋ अभ्रिर्भवत्युभयत एवास्मा अन्नाद्यं रदति । 

अरण्ये तिस्रो वसति यदारण्यमन्नाद्यं तदेव ताभिरवरुन्द्धे । 

न ग्रामे नारण्ये तिस्रो यन्न ग्रामे नारण्येऽन्नाद्यं तदेव ताभिः । 

जने तिस्रो जन्यं ताभिः । 

सजने तिस्रः सजन्यं ताभिः । 

ता द्वादश सम्पद्यन्ते । 

द्वादश मासास्संवत्सरः । 

संवत्सरादेवान्नाद्यमवरुन्द्धे । 

रोहिणीं छविं परिधत्ते । 

एषा ह वा अग्रे पशूनां त्वगास या पुरुषस्य या पशूनां सा पुरुषस्य । 

ते पशव आतपं वर्षं दशान्मशकान्न धारयन्ति । 

ते पुरुषमेत्याब्रुवन्पुरुषेयं तव त्वगस्त्वेषास्माकमिति । 

किं तत स्यादिति । 

आद्या ते स्याम इत्यब्रुवन् । 

इदं ते वास इति वासः प्रायच्छन् । 

तद्यद्रो हिणीं छविं परिधत्ते स्वेनैव तद्रू पेण समृध्यते । 

तथा हैनममुष्मिँ ल्लोके पशवो नादन्ति । 

अदन्ति ह वा अमुष्मिँ ल्लोके पशवः पुरुषम् । 

तस्मादु ह गोरन्ते नग्नो न स्यात् । 

ईश्वरो हास्मादपक्रमितोस्त्वचमस्य बिभर्मीति १८२
