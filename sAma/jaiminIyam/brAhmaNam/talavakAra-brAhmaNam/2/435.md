+++
title = "४३५"

+++

 

स वा एषोऽतिरात्र ऋते षोडशिन एकविंशतिं चैकविंशान्सम्पद्यत एकां च
स्तोत्र्\! याम् । 

ततो य एकविंशतिरेकविंशा आदित्य एव सः । 

आदित्यस्य वा अमुष्य लोकस्यैश्वर्यमाधिपत्यम् । 

गच्छन्त्यमुष्य लोकस्यैश्वर्यमाधिपत्यं य एवं वेद । 

स यदत्र षोडशिनं कुर्युर्द्वाविंशतिश्चैकविंशास्सम्पद्येरन्नेका च
स्तोत्र्\! या । 

सम्पदं लोभयेत् । 

स उ एवैकान्नपञ्चाशतं त्रिवृतोऽभिसम्पद्यत एकां च स्तोत्र्\! याम् । 

ततो य एकान्नपञ्चाशतं त्रिवृतोऽग्निरेव सः । 

अग्नेर्वा अस्य लोकस्यैश्वर्यमाधिपत्यम् । 

गच्छत्यस्य लोकस्यैश्वर्यमाधिपत्यं य एवं वेद । 

स यदत्र षोडशिनं कुर्युरेकपञ्चाशच्च त्रिवृतस्सम्पद्येरंश्चतस्रश्च
स्तोत्र्\! याः । 

सम्पदं लोभयेयुः । 

नैवेतरां सम्पदमुपपद्येत नेतराम् । 

देवतीर्थं वा एतद्यदेष वैश्वानरः प्रायणीयोऽतिरात्रः । 

तस्मिन्नेष स्थाणुः क्रियते यत्षोडशी । 

वैराजो वै षोडशी विराजि विराजि प्रतिष्ठितः । 

स यत्रैवैतं विराजं सम्पद्यमानं मन्येत तदेवैतेन स्तोतव्यम् ४३५
