+++
title = "२२०"

+++

 

तदु हागस्त्यः पश्चेवानुबुबुध ऋषयो ह वा इमे प्रजा अस्मिँ ल्लोकेविधाय
स्वर्गं लोकमग्मन्निति । 

सोऽकामयताहमपि प्रजा अस्मिँ ल्लोके विधाय स्वर्गं लोकमनुगच्छेयमिति । 

स एतं षोडशं स्तोममपश्यत् । 

तमाहरत् । 

तेनायजत । 

स्वर्गो लोकष्षोडश स्तोमानाम् । 

ततो वै स प्रजा अस्मिँ ल्लोके विधाय स्वर्गं लोकमन्वगच्छत् । 

प्रजामेवास्मिँ ल्लोके विधाय स्वर्गं लोकमनुगच्छति य एवं वेद । 

तस्माद्यदागस्त्यो ब्राह्मणान्प्राप्नोत्यनुचर इवैव भवति । 

अनुचर इव ह्येष स्तोमानां यत्षोडशः । 

तस्माद्वगस्तयो बहिर्धेव कुरुपञ्चालेभ्यः । 

बहिर्धेव ह्येष स्तोमेभ्यो यत्षोडशः २२०
