+++
title = "४३३"

+++

 

तस्य गायत्रमेव हिङ्कारो रथन्तरं प्रस्तावो वामदेव्यमुद्गीथो बृहत्प्रतिहारो
यज्ञायज्ञीयं निधनम् । 

एकैकमु ह वा एतेषां स्वर्गस्य लोकस्येशे । 

अश्नुते स्वर्गं लोकं य एवं वेद । 

अथो हैतदेवार्क्यमेतन्महाव्रतम् । 

तस्य गायत्रमेव शिरो बृहद्र थन्तरे पक्षौ वामदेव्यमात्मा यज्ञायज्ञीयं
पुच्छम् । 

स यावदर्क्यवता महाव्रतवतावरुन्द्धे तावदवरुन्द्धे य एवं वेद । 

अथो हैषायुष्यैव क्ळ्प्तिः । 

आयुर्वै गायत्रं विश्वायू रथन्तरं समायुर्वामदेव्यं
सर्वायुर्बृहदत्यायुर्यज्ञायज्ञीयम्
। 

आयुष्मन्तो ह भवन्त्येनया तुष्टुवानाः । 

अथो हैषामेतान्येव पञ्च ज्योतींषिद्धान्येषु लोकेषु दीप्यन्तेऽग्निः
पृथिव्यां वायुरन्तरिक्ष आदित्यो दिवि चन्द्र मा नक्षत्रेषु
विद्युदप्सु । 

अग्निरेव रथन्तरस्य वायुर्वामदेव्यस्यादित्यो बृहतश्चन्द्र मा गायत्रस्य
विद्युद्यज्ञायज्ञीयस्य । 

आपो हि यज्ञायज्ञीयम् । 

एतान्येव पञ्च ज्योतींषीद्धान्येषु लोकेषु दीप्यन्ते ४३३
