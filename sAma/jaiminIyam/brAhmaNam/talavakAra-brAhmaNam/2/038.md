+++
title = "०३८"

+++

 

तानि वा एतानि दीक्षमाणादुत्क्रामन्त्यग्निहोत्रं दर्शपूर्णमासौ
चातुर्मास्यानि पशुबन्धः पितृयज्ञो गृहमेधो
ब्रह्मौदनो मिथुनम् । 

तद्यद्दीक्षोपसत्सु स्वाहेति व्रतयति तेनास्य
दीक्षोपसत्स्वनन्तरितमग्निहोत्रं
भवति । 

यदुपांश्वन्तर्यामावुदितेऽन्यं जुह्वत्यनुदितेऽन्यं तेन सुत्यायाम् । 

यत्पुरोडाशस्तेन पौर्णमासम् । 

यद्दधि तेनामावास्यम् । 

यत्पयस्या तेन चातुर्मास्यानि । 

यत्पशुमालभन्ते तेन पशुबन्धः । 

यदुपासनान्युपास्यति तेन पितृयज्ञः । 

यद्धानाः करम्भो भवति तेन गृहमेधः । 

यत्सौम्यमाहरति तेन ब्रह्मौदनः । 

यत्पत्नीस्सङ्ख्यापयति तेन मिथुनम् । 

तद्धैक आहुः प्राणेन त्वा सम्भवामनीत्येव प्रतिष्णामभिप्राण्यानीति । 

तदु होवाच शाट्यायनिरवकीर्णरूपमिवैतत् । 

एको वाव पुमान्प्राणावे विद्ययैवैतदनन्तरितमथो यदेव यज्ञायज्ञीयस्य
स्तोत्रे सङ्ख्यापयन्ति ३८
