+++
title = "३१०"

+++

 

अथैतौ संसङ्ग्यौ । 

जमदग्निर्ह वै माहेनानां पुरोहित आस । 

तान्ह वित्तेनात्यादधौ । 

त उ हैनमुपजिहिंसुः । 

स हेक्षां चक्रे कथं न्वहमेषां सप्त सप्तैकाहनि ग्राम्याणां पशूनां
हन्यामिति । 

स एतौ यज्ञावपश्यत् । 

तावाहरत । 

ताभ्यामयजत । 

ततो वै स तेषां सप्त-सप्तैकाहनि ग्राम्याणां पशूनामहन् । 

स वा एषोऽछिद्रो वज्रः । 

तान्ह स्मैतेनैवाछिद्रे ण वज्रेणोपप्रवर्तयति । 

तद्यथा मत्येन तिलांस्तृंह्यादेवं ह स्मैवैनांस्तत्तृढानपोप्तानभिव्युच्छति
। 

स यो भ्रातृव्यवान्स्याद्योऽभिचरेद्य स्पर्धेत स एताभ्यां यजेत । 

एतेनैवाछिद्रे ण वज्रेण द्विषन्तं पाप्मानं भ्रातृव्यं स्तृणुते । 

अथो आहुः प्रजाकाम एवाभ्यां यजेतेति । 

स्तोमो वा एतत्स्तोमेन संसक्तो भवति संसक्ताद्वै मिथुनात्प्रजाः पशवः
प्रजायन्ते प्रजात्या एव । 

अथैतत्सप्तदशं सप्तममहर्भवति । 

तस्मिन्महाव्रतमुपयन्ति । 

प्रजापतिर्वै सप्तदशः । 

अन्नं महाव्रतं स्व एव तदायतने प्रजापतिमन्नाद्येन समर्धयन्ति ३१०
