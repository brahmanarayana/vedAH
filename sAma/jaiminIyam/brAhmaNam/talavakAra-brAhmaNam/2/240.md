+++
title = "२४०"

+++

 

अथ यस्यैतस्य त्रिवृत्पञ्चदशः सप्तदश इति
पूर्वमहर्भवत्येकविंशस्त्रिणवस्त्रयस्त्रिंश
इत्युत्तरं स्वर्गकामो हैतेन यजेत । 

ऊर्ध्वा एते स्तोमा भवन्ति । 

ऊर्ध्वो वै स्वर्गो लोकः । 

स्वर्गस्यैव लोकस्य समष्ट्यै । 

अभिक्रान्तस्तोमा भवन्ति । 

अभिक्रान्तेन ह वै यज्ञस्य भुञ्जते । 

एतेन ह वै तद्धविष्मांश्च हविष्कृच्च सद्य स्वर्गं लोकमीयतुः । 

तस्य पराञ्च्येव स्तोत्राणि भवन्ति पराञ्चि शस्त्राणि भवन्ति पराञ्चि
पृष्ठानि पराचीर्विष्टुतयः पराङेव सर्वो भवति । 

तेन हैतेनोत्तरवयस्येव यजेत यदेमं लोकं न प्रत्यवकाङ्क्षेद्यदास्मिँ ल्लोके
न निधित्सेद्यदास्माल्लोकादमुमेव लोकमभिसम्प्रजिगांसेत् । 

स हैनेन यजेत । 

इष्ट्वा हैव स्वर्गं लोकमेति । 

तस्मिन्नु ह तर्ह्युभे हाविष्मतहाविष्कृते कुर्यु स्वर्ग्ये स्वर्गस्य
लोकस्य समष्ट्यै । 

तस्याहुस्सप्त च शतानि विंशतिश्च स्तोत्र्\! यास्सम्पादयेयुरिति । 

तावन्ति संवत्सरस्याहोरात्राणि । 

संवत्सरादेव तन्न यन्ति । 

अथो आहुर्यावतीरेवैतस्य ज्योतिर्गौरायुरिति त्र्\! यहस्य स्तोत्र्\!
यास्तावतीरस्य स्तोत्र्\! यास्सम्पादयेयुरिति । 

तेन त्र्\! यहरूपान्न यन्ति । 

अथो आहुस्सहस्रमेवास्य स्तोत्र्\! यास्सम्पादयेयुरिति । 

सहस्रं वै त्रिरात्रस्य स्तोत्र्\! याः । 

त्रिरात्ररूपादेव तन्न यन्ति । 

एष ह वै समृद्धो द्विरात्रो यस्त्रिरात्रस्य सम्पदा तायते यो वा
त्रिरात्रश्चतूरात्रस्य २४०
