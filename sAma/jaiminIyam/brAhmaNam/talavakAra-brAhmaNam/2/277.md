+++
title = "२७७"

+++

 

सा होवाच वेद वै यत्तेऽप्रियम् । 

मा तेऽप्रियं भूत् । 

एह्यहं तुभ्यं देवयानं पन्थानं वक्ष्यामीति । 

तथेति । 

तं हास्मा उवाच । 

तौ ह सायं समाजग्मतुः । 

स होवाच दत्वेहीदमाचार्यप्रशिष्टो ब्रूषे । 

पश्यसि त्वं देवयानं पन्थानमिति । 

नेति होवाच । 

अथ वा अहं पश्यामीति । 

तं वै मे ब्रूहीति । 

तथेति । 

तं हास्मा उवाच । 

तस्मादु ह राजन्यबन्धुरेव ब्राह्मणात्सुहृदयतरः । 

स ह दत्वः सौतेमनस उवाच पश्यसि वै त्वं देवयानं पन्थानमेहि स्वर्गं
लोकमयावेति २७७
