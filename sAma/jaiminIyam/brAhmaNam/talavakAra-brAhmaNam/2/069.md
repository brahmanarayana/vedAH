+++
title = "०६९"

+++

 

मृत्युप्रजापती यदयजेतां तौ यज्ञाभ्यामेवास्पर्धेताम् । 

अथ ह तर्हि यज्ञायुधान्यासुर्यथेमान्येतर्हीष्टीष्वायुधानि । 

तद्यद्यज्ञे स्तूयते यच्छस्यते यत्प्रचर्यते सा प्रजापतेस्सेनास । 

अथ यद्वीणायां गीयते यन्नृत्यते यद्वृथाचर्यते सा मृत्योस्सेनास । 

तयोर्ह समावत्यावेव सेने आसतुर्यावत्येवेतरस्य तावतीतरस्य । 

तौ ह ज्योगेवाविजयमानौ चेरतुर्बहून्येव वर्षाणि । 

स प्रजापतिरकामयत जयेयं मृत्युमिति । 

स एतां यज्ञे सम्पदमपश्यदेतत्सङ्ख्यानम् । 

तेन मृत्युमजयत् । 

तस्य पराजितस्य राजाशुच्यत् । 

स प्रत्यङ्पतित्वा पत्नीशालां प्रापद्यत । 

तस्मात्पत्नीभ्य हय च यस्सम्पदासुत इत्यसुत इति हैतन्न हि सोऽसूयत तस्य यानि
स्तुतशस्त्राण्यासन्यदेवैतद्वीणायां गीयते यन्नृत्यते यद्वृथाचर्यते
तान्येव तानि ६९
