+++
title = "३३२"

+++

 

अथैष कुसुर्विन्ददशरात्रः । 

तस्य त्रयस्त्रिवृतोऽग्निष्टोमास्त्रयः पञ्चदशा उक्थ्यास्त्रयस्सप्तदशा
उक्थ्या ज्योतिरतिरात्रो यः कामयेत तेजस्वी ब्रह्मवर्चस्योजस्वी
वीर्यावानन्नादः प्रतितिष्ठेयमिति स एतेन यजेत । 

तेजो वै ब्रह्मवर्चसं त्रिवृत्स्तोम ओजो वीर्यं पञ्चदशोऽन्नं सप्तदशः
प्रतिष्ठा ज्योतिरतिरात्र ऋध्नोति हैनेनैतान्कामान्य
एतस्मिन्कामाः । 

अतो ज्योतिष्टोमेऽतिरात्रे श्रुतस्तं काममृध्नवानि यो दशरात्र इति । 

एतं ह स्म वै तत्प्रसृप्तौ ब्राह्मणौ समूदाते कं नु सोम्य यज्ञक्रतुं
प्रसृप्तौ स्व इति । 

तयोर्हान्यतर उवाच यदि न्वा इदमेवाप्यह श्वो भविताग्निष्टोमा एव तर्हि दशो
एव त्वयि नूनमहान्यासिष्यावहा इति । 

तं हैतं तावग्निष्टोममेव मेनाते ये ह्येवामी अग्निष्टिमस्य स्तोमास्त एवैते
अथैषोऽभ्रिरुभयतःक्ष्णूः ३३२
