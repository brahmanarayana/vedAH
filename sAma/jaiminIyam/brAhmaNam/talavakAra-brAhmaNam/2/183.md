+++
title = "१८३"

+++

 

सा सपुच्छा भवति कृत्स्नत्वाय । 

अथो सर्वे वाव स्म प्राजाप्त्याः । 

यस्त्वाव पुत्राणां कृपणतमो भवति स पितुर्हृदयमाव्ययति । 

कृपणतामिवैष न्येति यस्सर्वं ददातीति गच्छति प्रजापतेरनुबोधम् । 

तद्या आरण्ये वसेदुदुम्बरे हैव ता वसेत् । 

प्रजापतिर्यत्प्रजाभ्य ऊर्जमन्नाद्यं व्यभजत्ततो यः संशेषः समशिष्यत स एष
वनस्पतिरभवत् । 

ऊर्ग्वा उदुम्बरोऽन्नम् । 

अरण्यं वा एतस्यान्नाद्यमितं भवति यस्सर्वं ददाति । 

स योऽत्र प्रजापतिन्यङ्गो यदन्नाद्यम् । 

तदेव ताभिरवरुन्द्दे । 

अथ या न ग्रामे नारण्ये वसेन्निषादेषु हैव ता वसेत् । 

एते ह वै न ग्रामे नारण्ये यन्निषादाः । 

एताभिर्ह वा उभयमन्नाद्यं समभ्यवैति यच्च ग्राम्यं यच्चारण्यम् । 

स योऽत्र प्रजापतिन्यङ्गो यदन्नाद्यं तदेव ताभिरवरुन्द्दे । 

अथ या जने वसेद्वैश्ये वा ह ता भ्रातृव्ये वा वसेत् । 

एष ह वै ब्राःमणस्य जनो यद्वैश्यो वा भ्रातृव्यो वा । 

जनं वा एतस्यानाद्यमितं भवति यस्सर्वं ददाति । 

स योऽत्र प्रजापतिन्यङ्गो यदन्नाद्यं तदेव ताभिरवरुन्द्धे । 

अथ यास्सजने वसेद्रा जनि हैव ता वसेत् । 

एतद्ध वै सजनं यद्रा जा । 

अन्त उ वा अन्नाद्यस्य श्रीरन्त एव तदन्नाद्यस्य श्रियमन्ततः प्रतितिष्ठति
१८३
