+++
title = "३९८"

+++

 

अध्वर्युर्ग्रहं गृहीत्वा द्र वति । 

स आहोपावर्तध्वमिति । 

ते हिङ्कृत्यैव प्राञ्चो निष्क्रम्याग्रेणाग्नीध्रं तिष्ठन्तो विश्वेषां
देवानां व्रतेन स्तुवते । 

विश्वेभ्य एव तद्देवेभ्यो निवेदयन्तेऽरात्स्मेति । 

ते प्राञ्चोऽभिक्रम्य चात्वालमवेक्षमाञाः क्रोशेन स्तुवते । 

देवानां वा अन्तं जग्मुषामिन्द्रि यं वीर्यमपाक्रामत् । 

तत्क्रोशेनैवावरुन्धत । 

अन्तमिवैते गच्छन्ति ये संवत्सरस्योदृचमश्नुवते । 

तद्यत्क्रोशेन स्तुवत इन्द्रि यस्यैव वीर्यस्यावरुद्ध्यै । 

अथानुक्रोशम् । 

देवा वै यत्र त्र्\! यहेण स्वर्गं लोकमायंस्तद्धैषामेतत्तृतीयमहर्वैरूपं
व्यार । 

तस्यैष् श्लोको

वैरूपं देवा अभिसंवसानास्तदातस्थुस्तदु हैषां व्यार

ते हिङ्कृत्य पुनरारुह्य सर्व अवाधून्वत जरसं तनूनाम्

इति । 

तस्य एवैषा श्लोको

यद्वैरूप उपहते व्यद्ध्वे हिङ्कृण्वन्तस्समतिष्ठन्त यामन्

तद्देवस्थानमसृजन्त साम तेन देवासो अमृतत्वमायन्

इति । 

ते यत्र स्वर्गं लोकमायंस्तद्विधाता पुत्रानब्रवीन्मा यूयमादृढ्वमिहैवाहं
युष्मान्विधास्यामीति ३९८
