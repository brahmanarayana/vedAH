+++
title = "३०६"

+++

 

\गोवर्णः खालतेयः पापीयान्भविष्यति । 

प्रथमत एव मुखतोऽन्नाद्यमधित । 

यदा वै मुखमन्नं प्राप्नोति ततो वाव तत्पूयति यदि प्रगिरति पूयति यदि
ष्ठीवति पूयत्यपूपुयदन्नाद्यं पापीयान्भविष्यतीति । 

तद्ध तथैवास । 

स ह पापीयानास । 

तस्मै होचुर्यो वै तेऽयं स्व एवान्तेवासी गोवर्णः खालतेयस्स वै
त्वानुव्याहार्षीदिति । 

तं होवाच स वै मा त्वमनेन यज्ञेन याजयेति । 

तथेति होवाच । 

तं वै त्वा यथा रथं वा रिष्टं संस्कुर्यादनो वा एवं त्वा संस्करिष्यामीति ।

तस्य ह त्रिवृदेव प्रथममहश्चकार अथ पञ्चदशमथैकविंशमथ त्रिणवमथ
त्रयस्त्रिंशमथ सप्तदशमथ सप्तदशम् । 

द्वे सप्तदशे अनूची । 

एतेनो ह गोवर्णः खालतेय आचार्यं याजयां चकार । 

आत्मा वै पृष्ठ्यष्षडहोऽन्नं सप्तदशः । 

स आत्मन एवाध्यूर्ध्वोऽन्नाद्यमभ्युत्क्रमिष्यते । 

तत्त्वोपरिष्टादन्नाद्यमवरुद्धमुपस्थास्यते सप्तदशात्सप्तदशमन्नादन्नम् । 

अभि ते प्रजान्नादी भवितेति होवाच ३०६
