+++
title = "३६२"

+++

 

आदित्याश्च वा अङ्गिरसश्च स्वर्गे लोकेऽस्पर्धन्त । 

त आदित्या अकामयन्त वयं पूर्वे स्वर्गं लोकं गच्छेमेति । 

त एतदयनमपश्यन् । 

तदुपायन् । 

ततो वा आदित्याः पूर्वे स्वर्गं लोकमगच्छन्नहीयन्ताङ्गिरसः । 

सा ह खलु वै श्रेष्ठर्द्धीनां स लोकानां पुण्यतमो यमेतेनादित्या अगच्छन् । 

सा या श्रेष्ठर्द्धीनां यो लोकानां पुण्यतमो यमेतेनादित्या अगच्छंस्तं
गच्छामेति तस्मादेता रात्रीरुपयन्ति । 

वैश्वानरः प्रायणीयोऽतिरात्रो भवति । 

वैश्वानरप्रायणा ह्यहीनास्सोमाः ३६२
