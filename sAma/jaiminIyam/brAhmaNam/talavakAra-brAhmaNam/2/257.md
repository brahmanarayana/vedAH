+++
title = "२५७"

+++

 

षट्च वै गायत्री प्रथममहस्सम्पद्यते दश च स्तोत्र्\! याः । 

षट्च वै त्रिष्टुभो द्वितीयमहस्सम्पद्यत एकां च स्तोत्र्\! याम् । 

अथ यत्तृतीयमहस्तस्य द्वे सवने जगतीस्सम्पद्यतेऽनुष्टुभः । 

तृतीयसवनमेकविंशष्षोडशी । 

षोडशी वै पूर्वयोरह्नोरपित्वमैच्छत । 

षोडशिनि पूर्वेऽहनी अपित्वमैच्छेताम् । 

तमेताभिरेकादशभि स्तोत्र्\! याभिरुपसम्पराइताम् । 

स आनुष्टुभष्षोडशी समपद्यत । 

स यो वै षोडशिनं पूर्वयोरह्नोरपित्विनं वेद षोडशिनि पूर्वेऽहनी अपित्विनी
अपित्वी ह तत्र भवति यत्र कामयतेऽपित्वी ह स्यामिति । 

तदाहु स्तोमैरेव पृष्ठ्यं षडहमाप्नोति सम्पदा छन्दोमान्रात्र्\! या
दशममहरिति । 

स यवद्वादशाहेन दक्षिणावतावरुन्द्धे य एवं वेद । 

अथैषा सहस्रतमी तां यद्दद्याद्रि च्येतानु गर्भाश्शुष्येयुर्यन्न
दद्यादूनमस्य सहस्रं दत्तं स्यात् । 

कलां चादेयं च न दद्यात् । 

तन्मिथुनम् । 

तदनु प्रजायते । 

तदाहुरदत्तं वै तथा भवत्युत वै कलामेवान्ववजयति । 

तत्तत्कलां वानु सहस्रं इयात् । 

कलावानु सहस्रं तत्तदविज्ञानं दत्वैवैनामद्यया गवा निष्क्रीणीयादिति । 

तदु वा आहुर्दत्तं वै तथा भवति । 

गौरितरा गौरितरोर्णासूत्रस्यैवनामाविकस्य यावदर्हन्तीम्मन्येत तावता
निष्क्रीणीयादिति । 

ऊर्णासूत्रमु वै गोः किञ्चिदिव । 

दत्तमस्य सहस्रं भवति नात्मना रिच्यते । 

स यथा वागरया वा रज्ज्वा वा व्रजं
परितनुयादेवमेवैतत्पशून्परिगृह्णीतेऽपरावापाय
। 

नास्य वित्तं परोप्यते य एवं वेद २५७
