+++
title = "१५०"

+++

 

द्वया उ ह वा अग्रे प्राजापत्या आसुर्देवाश्चैवासुराश्च । 

ततो हाभिराधयत्तरा इव देवा आसुरनभिराधयत्तरा इवासुराः । 

स प्रजापतिरकामयत देवा एव स्युः परासुरा भवेयुरिति । 

स एतं यज्ञमपश्यत् । 

तमाहरत् । 

तेनायजत । 

तस्मिन्देवानुपाह्वयत । 

अथासुरान्दीर्घवंशेनान्तरगृह्णात् । 

ततो वै देवा अभवन्परासुराः । 

भवत्यात्मना परास्य द्विषन्भ्रातृव्यो भवति य एवं वेद । 

स यो भ्रातृव्यवान्स्याद्योऽभिचरेद्य स्पर्धेत स एतेन यजेत । 

तद्येऽस्य प्रतिकामीना इवर्त्विज स्युस्तानुपह्वयेत । 

अथेतरान्दीर्घवंशेनान्तर्गृह्णीयात् । 

तेषामेवानुपहवमनु द्विषन्नस्य भ्रातृव्यः पराभवति श्रियमात्मनाश्नुते १५०
