+++
title = "१८०"

+++

 

अथैष विश्वजित् । 

इन्द्रो ऽसुरानजयत् । 

तेषां त्वानिव नाजयत् । 

तमेतेन देवा अयाजयन् । 

स विश्वमजयत् । 

इन्द्रो वै विश्वजित् । 

यद्वा एतेन शिल्पेनाजयत् । 

तद्विश्वजितो विश्वजित्त्वम् । 

देवा वा असुरेभ्यो बिभ्यतस्सर्वमिदं सङ्गृह्योर्ध्वा स्वर्गं लोकमुदक्रामन्
। 

यो वै सर्वं विन्दमानः सर्वं न ददाति स सर्वपरादायी । 

अथ यस्सर्वं विन्दमानस्सर्वं ददाति स सर्ववेदसी । 

सर्वं वा एष विन्दते यत्सर्वान्स्तोमान्सर्वान्ग्रहान्सर्वाणि पृष्ठानि
सर्वाणि छन्दांसि विन्दते । 

तस्य चतुरुत्तरिण स्तोमा भवन्ति । 

इमानेव लोकांस्त्रिभिरभिजयति । 

यश्चतुर्थो विश्वा एव तेनाशास्सम्भार्या भवन्ति । 

पृष्ठानामेव संयोगो नानादेवत्या भवन्ति तेन युज्यं तेन रूपेण । 

तदाहुरपथमिव वा एते यन्ति ये पावमानीभिः प्रतिपद्यन्त इति । 

पवमानस्य ते कव इति पर्यासो भवति । 

पुनः पन्थानं पर्यवयन्ति । 

न चत्वारि षड्भ्यो भवन्ति । 

तेन विभवन्ति १८०
