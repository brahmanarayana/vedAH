+++
title = "१२९"

+++

 

स त्रिवृद्र थन्तरसामा भवति । 

ब्रह्म वै त्रिवृद्ब्रह्म रथन्तरम् । 

ब्रह्मणा वाव स तद्ब्रह्मवर्चसमार्ध्नोत् । 

ब्रह्मणैव ब्रह्मवर्चसमृध्नोति य एवं वेद । 

तस्य त्रयस्त्रिंशद्दक्षिणा भवन्ति । 

त्रयस्त्रिंशद्वै देवताः । 

देवतानामेव पुरोधामाश्नुत । 

अश्वश्चतुस्त्रिंशः । 

प्रजापतेर्वा एतद्रू पं यदश्वः । 

सप्रजापतिकानामेव तेन देवतानां पुरोधामाश्नुत । 

तस्यैता यथापूर्वमनुसवनं दक्षिणा ददात्यष्टौ प्रातस्सवने ददात्येकादश
माध्यन्दिने सवने द्वादश
तृतीयसवनेऽनूबन्ध्यायामेकामुदवसानीयायामेकाम्
। 

अनुसवनमश्वं तृतीयशः । 

तद्या अष्टौ प्रातस्सवने ददात्यष्टौ वसवो वसूनामेव पुरोधामाश्नुत । 

अथ या एकादश माध्यन्दिने सवनेकादश रुद्रा रुद्रा णामेव तेन पुरोधामाश्नुत । 

अथ या द्वादश तृतीयसवने द्वादशादित्या आदित्यानामेव तेन पुरोधामाश्नुत । 

अथ यामनूबन्ध्यायामेकां मित्रावरुणयोरेव तेन पुरोधामाश्नुत । 

अथ यामुदवसानीयायामेकां कर्म कर्म मे दक्षिणावदसदिति । 

अथ यमनुसवनमश्वं तृतीयशः प्रजापतेरेव तेन पुरोधामाश्नुत १२९
