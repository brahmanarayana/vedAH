+++
title = "२१५"

+++

 

तदाहुः पृष्ठान्येवोपेत्यानीति । 

पृष्ठाद्वाव पृष्ठमुपेयात् । 

पृष्ठानि हि दिश इति । 

स रथन्तरसामैव प्रथम स्यादथ बृहत्सामाथ वैरूपसामाथ वैराजसामाथ शक्वरीसामाथ
रेवतीसामोत्तम स्यादिति । 

तदु वा आहुर्दीक्षोपसद्भिस्सुत्यायै पृष्ठानि व्यवच्छिद्येरन् । 

यदेवं कुर्युर्दूरे दूर इव वै पृष्ठान्युपयन्ति । 

पृष्ठं वाव पृष्ठमभिवोढुमर्हति । 

उपजो वा एषा बृहद्र थन्तरयोर्यदेतानि सामानि । 

बृहद्र थन्तरे वै विच्छिन्नस्य यज्ञस्य सन्तत्यौ । 

तस्माद्बृहद्र थन्तराभ्यामेव स्युरिति । 

स रथन्तरसामैव प्रथम स्यादथ बृहत्सामाथ रथन्तरसामाथ बृहत्सामाथ रथन्तरसामा
च बृहत्सामा चोत्तम स्यादिति २१५
