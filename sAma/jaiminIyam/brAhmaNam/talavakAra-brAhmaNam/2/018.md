+++
title = "०१८"

+++

 

रेतो वा एतदग्रे प्रविशति यद्गायत्रम् । 

ततोऽन्यान्यङ्गानि विक्रियन्ते । 

प्राणो वा एष प्रविशति यद्गायत्रम् । 

तमन्यान्यङ्गान्युपसंसीदन्ति । 

स इमान्प्राणानाकाशानभिनिर्मन्थति । 

प्राणो वै गायत्रः । 

गायत्रं शिर एव । 

तदायतनो वै प्राणो यच्छिरः । 

तस्मात्त्रिवृतैव शीर्ष्णा प्रतिपद्यमथ पञ्चदशेन पक्षेणाथ
सप्तदशेनाथैकविंशेन पुच्छेनाथ
पञ्चविंशेनात्मना । 

तदूर्ध्वाः कीर्तिमूर्ध्वा श्रियमूर्ध्वा स्वर्गं लोकं रोहन्ति । 

अथो हैषां तैरेव ज्योतिष्टोमस्य स्तोमैश्शिवैश्शान्तैरेतदहः परिष्टुतं भवति
। 

अथो हैषामेत एव ज्योतिष्टोमस्य स्तोमाश्शिवाश्शान्ताः परिमाद्भाजनं भवन्ति
१८
