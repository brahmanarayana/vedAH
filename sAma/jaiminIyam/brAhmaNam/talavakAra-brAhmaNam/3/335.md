+++
title = "३३५"

+++

 

तस्य यत्प्रथममुल्बमपालुम्पंस्तत्कृष्णायस्समभवत् । 

यद्द्वितीयमुल्बमपालुम्पंस्तद्र जतमभवत् । 

यत्तृतीयमुल्बमपालुम्पंस्तद्धरितमभवत् । 

तस्मात्तत्त्विषिमत्तमम् । 

तत्तद्ध्यस्याध्यात्ममासीदथ यज्जरायु नाड्यामासीत् । 

तल्लोहमभवत् । 

तस्मात्तद्दुर्गन्धितमम् । 

तानि सप्तदशैवाक्षराण्यजायन्त । 

तानि द्वेधा व्यौहन्नवान्यान्यष्टावन्यानि । 

स एव त्रिवृच्च स्तोमोऽभवद्गायत्री च छन्दः । 

स षक्षतायं स्तोम इदं छन्द इमौ वाव तस्मा अलं यत्प्रजनयेताम् । 

हन्तैमावेव प्रजनयतमिति ब्रवाणीति । 

स त्रिवृता स्तुत्वाब्रवीद्गायत्रीं विभव । यावत्यसि तावत्येधीति । 

साष्टाक्षरा सत्यक्षराणि त्र्\! यक्षराण्यकुरुत । 

तानि चतुर्विंशतिरभवन् । 

सोऽस्यै गायत्र्\! यै चतुर्विंशत्यक्षरायै षडक्षराण्यादत्त ३३५
