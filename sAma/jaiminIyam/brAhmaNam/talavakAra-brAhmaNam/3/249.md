+++
title = "२४९"

+++

 

अथ सैन्धुक्षितम् । 

सिन्धुक्षिद्वा अन्तं वाचोऽपश्यत् । 

वाचं छन्दोमैस्समिच्छन्ति । 

आप्तेव वा एतर्हि वाग्भवति छन्दोमेषु । 

तामेवैतत्संविन्दन्ति । 

अथो अन्त्येन साम्नान्त्यं स्वर्गं लोकमश्नवामहा इति । 

तदैळं भवति । 

पशवो वा इळा । 

पशवश्छन्दोमाः पशूनामेवावरुद्ध्यै । 

अथ हरिश्रीनिधनम् । 

प्रजापतौ ह वा अग्रे श्रीरास । 

स इन्द्रो ऽकामयत येयं प्रजापतौ श्रीर्मय्येषा स्यादिति । 

स एतत्सामापश्यत् । 

तेनास्तुत । 

तेन हरिश्रीरिति प्रजापते श्रियमहरत् । 

तद्धरिश्रीनिधनस्य हरिश्रीनिधनत्वम् । 

तदेतच्छ्रीस्सवस्साम । 

अश्नुते श्रियं य एवं वेद । 

देवासुरा अस्पर्धन्त । 

तेषु होभयेष्वेव श्रीरास । 

स इन्द्रो ऽकामयत वृञ्जीयासुराणां श्रियमिति । 

स एतत्सामापश्यत् । 

तेन हरिश्रीरित्येवासुराणां श्रियमवृङ्क्त । 

तद्वेव हरिश्रीनिधनस्य हरिश्रीनिधनत्वम् । 

तदेतच्छ्रीरेव साम । 

अश्नुते श्रियं । वृङ्क्त द्विषतो भ्रातृव्यस्य श्रियं य एवं वेद । 

तत्त्र्\! यक्षरणिधनं भवति त्रयो वा इमे लोका -एषां लोकानां विधृत्यै २४९
