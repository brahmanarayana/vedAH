+++
title = "३००"

+++

 

द्वादशाहेन वै देवा ऊर्ध्वा स्वर्गं लोकमायन् । 

तानसुरा रक्षांस्यन्वसचन्त ते छन्दांसि पश्चात्तान्यकुर्वत । 

तान्यभिविच्छिदान्ययुक्ष्वक्षरेष्वश्रयन्त । 

तत एतानि नाच्यावयन् । 

तस्मादयुज स्तोमा वीर्यावत्तराः । 

तेषामेषा त्रिष्टुम्निष्कुर्यादपराजयेताम् । 

पराजितं वा एतच्छन्दः । 

पराजित एवैतच्छन्दसि यज्ञस्यान्ततः प्रतितिष्ठति । 

तास्त्रयस्त्रिंशदक्षरा भवन्ति । 

त्रयस्त्रिंशद्वै सर्वा देवताः । 

सर्वास्वेवैतद्देवतासु यज्ञस्यान्ततः प्रतितिष्ठन्ति । 

स ता विराजो लोमशा भवन्त्यन्नं वै विराड् विराज एवान्नाद्यस्यावरुद्ध्यै । 

ता आग्नेय्यो भवन्ति । 

मुखं मुख्यमेवैतदुद्गातात्मानं च यजमानं च करोति । 

मुख्यो हाग्र्योऽन्नाद श्रेष्ठ स्वानां भवति य एवं वेद ३००
