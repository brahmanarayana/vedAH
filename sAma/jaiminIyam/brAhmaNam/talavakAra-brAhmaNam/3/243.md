+++
title = "२४३"

+++

 

अगन्म महा नमसा यविष्ठम्

इति गद्वन्त्याज्यानि भवन्ति । 

गच्छन्तीव वा एते य एतदहरागच्छन्ति । 

यो दीदाय समिद्ध स्वे दुरोण

इति दीद्यन्त्येवैनमेतेन । 

चित्रभानुं रोदसी अन्तरूर्वी

इतीमे ह वाव रोदसी इदमेवान्तरिक्षं मरुतः । 

स्वाहुतं विश्वतः प्रत्यञ्चम्

इति प्रत्यङ्ह्येष त्रियहस्तायते । 

स मह्ना विश्वा दुरितानि साह्वान्

इति विश्ववतीर्भवन्ति । 

वैश्वदेवं ह्येतदहः । 

अग्नि ष्टवे दम आ जातवेदाः । 

स नो रक्षिषद्दुरितादवद्यादस्मान्गृणत उत नो मघोनः 

इत्याशिषमेवैतेनाशास्ते । 

त्वं वरुण उत मित्रो अग्न

इत्याग्नावारुणी भवति । दुरिष्टस्यैवावेष्ट्यै । 

यद्ध वै किं च यज्ञस्य दुष्टुतं दुश्शस्तं विधुरं तस्य ह वा एषा वेष्ट्यै ।

त्वां वर्धन्ति मतिभिर्वसिष्ठा

इति वृद्धं ह्येतदहः । 

त्वे वसु सुषणनानि सन्तु यूयं पात स्वस्तिभिस्सदा न

इत्याशिषमेवैतेनाशास्ते २४३
