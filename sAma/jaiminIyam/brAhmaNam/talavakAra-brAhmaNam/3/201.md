+++
title = "२०१"

+++

 

तं ह जिग्युः । 

तं ह द्वितीयं तं ह तृतीयमेत्योवाच याजयानि त्वेति । 

स होवाच न वा इह यजन्ते । 

यो वा इह यजेत । जिनीयुर्वै तम् । 

द्विर्वै स्योऽयजत । 

तं त्यमजिनन्नेवेति । 

तमु ह लोकं लोकमेव दर्शयाञ्चकारेममिममु वाव लोकमिष्ट्वा जयतीति । 

स हेक्षाञ्चक्रेऽपि त्यं जिनन्तु । हन्त यजा एवेति । 

तं होवाच याजय मेति । 

तं ह याजयाञ्चकार । 

स्वयमेव सदोहविर्धाने उत्तस्थतुर् । उलूखले सोममभिषुषाव । 

स होवाच कमयज इति । 

उपगुमिति । 

तमु ह स्वयमेवोपोत्थाय संवृश्च्योदके प्रचकार २०१
