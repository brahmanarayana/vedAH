+++
title = "३४४"

+++

 

स वरुणमेवैतस्मिँ ल्लोके प्रतिनिधाय त्रयस्त्रिंशेनोर्ध्व उदक्रामत् । 

सोऽगच्छद्यत्रैष मृत्युः । 

तत्तन्मृत्युरभवत् । 

तदङ्गानि मुखमकुरुत । 

तं मृत्युं सर्वतोमुखं भूतमन्वागत्योपेक्षमाणा एवासत । अनभिधृष्णुवतीः । 

नैनं तत्रादन् । 

स षक्षत पाप्मा वा अस्मि यो मृत्युरस्मि । 

हन्तोर्ध्व एवोत्क्रामाणीति । 

स मृत्युमेवैतस्मिँ ल्लोके प्रतिनिधाय चतुर्विंशनोर्ध्व उदक्रामत् । 

सोऽगच्छद्यत्रैष रोचनो नाम लोकः । 

तत्तदशनयाभवत् । 

तमशनायां भूतं बिभ्यतीर्नान्वायन् । 

अन्वीक्षमाणा एवातिष्ठन्नसौ रोचतेऽसौ रोचतेति । 

सास्य रोचनता । 

स षक्षत पाप्मा वा अस्मि योऽशनया अस्मि । 

हन्तोर्ध्व एवोत्क्रामाणीति । 

स मृत्युमेवैतस्मिँ ल्लोके प्रतिनिधाय चतुर्विशनोर्ध्व उदक्रामत् । 

सोऽगच्छद्यत्रैष रोचनो नाम लोकः । 

तत्तदशनयाभवत् । 

तमशनायां भूतं बिभ्यतीर्नान्वायन् । 

अन्वीक्षमाणा एवातिष्ठन्नसौ रोचतेऽसौ रोचतेति । 

सास्य रोचनता । 

स षक्षत पाप्मा वा अस्मि योऽशनया अस्मि । 

हन्तोर्ध्व एवोत्क्रामाणीति । 

सोऽहोरात्रे प्रतिन्यदधात् । 

ते एव पिपासा चाशनाया चाभवताम् । 

अहर्ह पिपासा । रात्रिरशनाया । 

तद्यथा द्वारफलके प्रतिनिहिते स्यातामेवमेवैतेऽहोरात्रे प्रतिनिहिते
अनत्ययनाय । 

ते उ ह त्वेवंविदमेवात्यर्जयतः ३४४
