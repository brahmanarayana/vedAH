+++
title = "०९०"

+++

 

तामाहुरारम्भणतस्तृचस्य कार्या । 

मुखतो वै रेतस्सिक्तं । तदितः प्रजायते । 

तद्वै रेतो यदितस्सिच्यते । 

अन्नाद्धि रेतस्सिच्यत इति । 

तदाहुरुपरिष्टादेव कार्या -इदं वै प्रजननम् । इतः प्रजाः प्रजायन्ते यतः
प्रजाः प्रजायन्ते ततः प्रजायामहा इति । 

तस्मादुपरिष्टादेव कार्या । 

इन्द्रा ग्नी युवामिम

इत्यैन्द्रा ग्निं भवति । 

अभि स्तोमा अनूषते

ति बहून्स्तोमानभिवदति । 

एकस्तोमान्यन्यान्यहानि भवन्ति । 

अथैतत्त्रिष्टोमम् । 

तस्माद्

अभि स्तोमा अनूषते

ति बहून्स्तोमानभिवदति । 

पिबतं शम्भुवा सुतं 

या वा सन्ति पुरुस्पृहो नियुतो दाशुषे नरा । 

इन्द्रा ग्नी ताभिरा गतं 

ताभिरा गच्छतं नरोपेदं सवनं सुतम् । 

इन्द्रा ग्नी सोमपीतये 

इत्येकदेवत्यान्यन्यानि स्तोत्राणि भवन्त्य् । अथैतद्द्विदेवत्यम् । 

यथोभयापदी प्रतितिष्ठेत्तादृक्तत् । 

त्रिणव स्तोमो भवति । 

त्रिणवा इमे लोकाः । 

एष्वेवैतल्लोकेषु प्रतितिष्ठन्तो यन्ति ९०
