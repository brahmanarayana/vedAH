+++
title = "३६१"

+++

 

तस्य हरितमधरं कपालमासीद्र जतमुत्तरम् । 

तच्छतं देवसंवत्सराञ्छयित्वा निर्भिद्यमभवत्सहस्रं वा द्युम्नान् । 

द्युम्ना ह नाम तर्ह्यप्यासुः । 

यावानेष संवत्सरस् । तावन्तस्संवत्सरस्य प्रतिमाः । 

द्युम्नैर्ह स्म संवत्सरं विजानन्ति । 

अथ ह ततः पुराहोरात्रे संश्लिष्टे एवासतुरव्याकृते । 

ते उ स्म संवत्सरं विजानन्ति । 

अथ ह ततः पुराहोरात्रे संश्लिष्टे एवासतुरव्याकृते । 

ते उ अग्निहोत्रेणैव व्याकृते । 

तदेतया वाचा निरभिद्यत स्रुवस्थे सरणे सन्यौ कपाले विजिहाथाम् । 

कं लोकमभि जाया इति । 

फळ् इत्येवदमाण्डं निरभिद्यत । 

तस्य यदधरं कपालमासीत् । सेयं पृथिव्यभवत् । 

अथ यदुत्तरमासीत् । सासौ द्यौरभवत् । 

अथ यदन्तरासीत् । तदिदमन्तरिक्षमभवत् । 

स यां जायमानो वाचमवदत् । स एव त्रयो वेदोऽभवत् । 

यद्धैवैषाग्रे किं च देवता जायमानोवाद तदु ह ब्रह्मैव बभूव । 

स षक्षत महतीं वा इमां प्रतिष्ठां असृक्षीमाँ ल्लोकान् । 

यद्वा अतस्स्रक्ष्ये वेत्स्यते वै तत्प्रतिष्ठाम् । 

हन्त सृजा इति । 

स मनसात्मानमध्यैत् । 

तस्मिन्द्वौ द्र प्सौ समभवतां वासन्तिकौ मासौ ३६१
