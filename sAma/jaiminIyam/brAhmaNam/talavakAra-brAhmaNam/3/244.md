+++
title = "२४४"

+++

 

प्र मित्रयोर्वरुणयोर्

इति मैत्रावरुणं भवति । 

स्तोमो न एतु शूष्यः । 

नमस्वांस्तुविजातयोः 

इति जनद्वत् । 

नवममेवैतेनाहः प्रजनयन्ति । 

या धारयन्त देवा

इति धृत्यै । 

अन्तमिव ह्येतर्हि गच्छन्ति । छान्दोमेभ्यो नेत्पराञ्चोऽतिपद्यामहा इति । 

सुदक्षा दक्षपितरा । 

असुर्याय प्रमहसा 

ता नः स्तिपा तनूपा वरुणा जरितॄणाम् । 

मित्र साधयतं धियः 

इति सिद्ध्या एव । 

महं इन्द्रो य ओजसे

त्यैन्द्रं भवति । 

महद्ध्येतदहर्यदष्टाचत्वारिंशम् । 

पर्जन्यो वृष्टिमं इव । 

स्तोमैर्वत्सस्य वावृधे 

इति वृद्धं ह्येतदहः । 

कण्वा इन्द्रं यदक्रत स्तोमैर्यज्ञस्य साधनम्

इति सिद्ध्या एव । 

प्रजामृतस्य पिप्रत इति जनद्वत् । 

नवमादेवैतदह्नो दशममहः प्रजनयन्ति । 

नवमाद्वा एतदह्नः प्रजातं यद्दशममहः । 

यद्द्वितीयस्याह्न षन्द्रा ग्नं तदैन्द्रा ग्नं बार्हतम् । 

बार्हतं ह्येतदहः । 

समयीन्याज्यानि भवन्ति । 

नानाग्रामाविव ह वा एतौ यत्पृष्ठ्यश्च षडहश्छन्दोमाश्च । 

स यथा नानाग्रामौ मित्राणि व्यतिषज्याभय आसीयातां
तादृक्तद्यत्समयीन्याज्यानि
भवन्ति । 

असमयीनि हैके कुर्वन्ति । 

तस्मात्समयीन्येव कार्याणि अष्टाचत्वारिंश स्तोमो भवति । 

अष्टाचत्वारिंशदक्षरा वै जगती । 

पशवो जगती । 

पशवश्छन्दोमाः । 

पशुष्वेवैतज्जगत्यां प्रतितिष्ठन्तो यन्ति २४४
