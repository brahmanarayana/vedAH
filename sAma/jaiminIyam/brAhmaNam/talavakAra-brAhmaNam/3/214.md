+++
title = "२१४"

+++

 

अथगायत्रपार्श्वम् । 

इमे वै लोका गायत्रपार्श्वम् । 

एष्वेव तल्लोकेषु प्रतितिष्थन्ति । 

देवा वै स्वर्गकामास्तपोऽतप्यन्त । 

त एतत्सामापश्यन् । 

तेनास्तुवत । 

तदेनान्गायत्रमेव भूत्वा स्वर्गं लोकमवहत् । 

तेऽब्रुवन्स्वर्गं लोकं गत्वा गायत्रं वाव नोऽस्य साम्नः पक्षावभूतामिति । 

तदेव गायत्रपक्षस्य गायत्रपक्षत्वम् । 

गायत्रपक्षं ह वै नामैतत् । 

तद्गायत्रपार्श्वमित्याख्यायते । 

तद्धिङ्कारवद्भवत्यन्नाद्यस्य प्रत्थ्यै । 

हिङ्कारवद्भिर्वै प्रजापतिः प्रजाभ्योऽन्नाद्यं प्रायच्छत् । 

प्रास्मा अन्नाद्यं दीयते य एवं वेद २१४
