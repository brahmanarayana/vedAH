+++
title = "१८४"

+++

 

तासु रौरवम् । 

देवा वा एता अयातयाम्नीस्तनूरसुरयुद्धाय प्रावृहन्त । 

अग्निरेव रौरवं प्रावृहत । 

तेनासुरानभ्यतपत् । 

तेऽभितप्यमाना अरवन्त । 

यदभितप्यमाना अरवन्त तद्रौ रवस्य रौरवत्वम् । 

अभितपति भ्रातृव्यं श्रेयान्भूत्वा य एवं वेद । 

तदाग्नेयं सामाग्नेयेऽहन्क्रियते । 

आग्नेयमेतदहर्यद्गायत्रम् । 

अग्निर्हि गायत्री । 

तद्यदत्र रौरवं क्रियतेऽहरेव तद्रू पेण समर्धयन्ति । 

तेनैभ्यस्समृद्धेन स्वायां जनतायामृद्धुकं भवति । 

तदैळं भवति पशवो वा इळा । 

पशवश्छन्दोमाः पशूनामेवावरुद्ध्यै । 

अथ रथन्तरम् । 

जामि द्वादशाहस्यास्तीत्याहुः । 

बार्हतं षष्ठमहर्बार्हतं सप्तमम् । 

पवमाने रथन्तरं प्रोहन्त्यजामितायै । 

नान्यतोऽपसक्तो विवधो ह्रियत इत्याहुः । 

तद्यदुभे बृहद्र थन्तरे भवतस्स विवधताया एव । 

यो वै मूलादग्रं सञ्चिक्रमिषति न स शक्नोत्य् । अथ योऽग्रादग्रं सङ्क्रामति स
शक्नोति । 

अग्राद्वा एतेऽग्रं सङ्क्रामन्ति ये बृहतो बृहदुपयन्ति । 

तस्माद्बार्हतं षष्ठमहर्भवति । बार्हतं सप्तमम् १८४
