+++
title = "००३"

+++

 

क्त्च्पुरो इन्द्रा य देवा श्रैष्ठ्याय नातिष्ठन्त । 

स प्रजापतिमुपाधावत्प्र म इमा यच्छेति । 

तस्मा एते द्वे प्रायच्छत्पौर्णमासीं चामावास्यां च । 

अस्मिन्नेवाष्टकामधत्त । 

ततो वा इन्द्रा य देवा श्रैष्ठ्यायातिष्ठन्त । 

तिष्ठन्तेऽस्मै स्वा श्रैष्ठ्याय य एवं वेद । 

तस्मादेतां रात्रिं सर्व एव सुहिता वसन्ति । 

पितर्ह्येवैतां प्रजापतौ वसन्ति । 

तस्मादेतां रात्रिं न जुहुयाद् । यज्जुहुयान्न ब्रूयात् । 

अनिरुक्तो वै प्रजापतिः । 

स यदेव तत्र त्रिर्विलां कुरुते यदस्य गृहे सुहिता वसन्ति सा हैवास्यै
समृद्धिः । 

ते मासाश्चर्तवश्चाब्रुवन्येन नः पिता प्रजापतिर्यज्ञेनेष्ट्वारात्सीत्तेन
यजामहा इति । 

ते तमाहरन्त । 

स प्रजापतिरैक्षत यदि वा इदमिमे समापयन्ति यथा वा अहमिदमस्म्येवमिमे तर्हि
भवन्तीति । 

तानब्रवीन्मयैव गृहपतिना दीक्षध्वमिति । 

तं वै त्वास्माभिराचक्षान्ता इत्यब्रुवन् । 

मयो युष्मानिति । 

तस्मान्मासैश्चतुर्भिश्च संवत्सरमाचक्षते । संवत्सरेणर्तूंश्च मासांश्च । 

तस्मात्पुत्रेण पितरमाचक्षते । पित्रा पुत्रान् । 

षतेन गृह्यांश्चक्षते य एवं वेद ३
