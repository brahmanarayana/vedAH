+++
title = "२९७"

+++

 

इन्द्रो वृत्रं वज्रेणाध्यस्य नास्तृषीति मन्यमानः परां परावतमगच्छत् । 

तदनुष्टुब्वै परा । 

परावत्स तामेव प्राविशत् । 

तस्यै द्वादशाक्षराणि प्राञ्च्युदौहद्द्वादशोर्ध्वानि । 

अथ याष्टाक्षरा मध्ये गायत्री तां प्राविशत् । 

स तामेव प्राविशत् । 

तत्तस्यै द्वादशाक्षराणि । 

ब्रह्मा गायत्री । 

ब्रह्मैव तन्मध्यतः प्राविशत् । 

स एतमेव संवत्सरमुभयतः पर्यौहत । 

इन्द्र ग्रहो वा एता ऋचः । 

इन्द्र ग्रहमेवैतत्प्रपद्योत्तिष्ठन्ति । 

तस्मादु हैना अभिचरन्वा भ्रातृव्यवान्वा कुर्वीत । 

इन्द्र ग्रहो वा एता ऋचः । 

इन्द्र ग्रहमेवैतत्प्रपद्य द्विषन्तं भ्रातृव्यमभिभवति २९७
