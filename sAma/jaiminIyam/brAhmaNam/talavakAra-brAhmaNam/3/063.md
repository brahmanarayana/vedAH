+++
title = "०६३"

+++

 

प्रथमः पुरोहितम्

इति पुर एव वा एनमेतद्दधते । 

यदग्निमादधतेऽग्निं नरस्त्रिषधस्थे समिन्धत इतीमा ह वै प्रजा नरः । 

ता एवैनमेतत्समिन्धत । 

इन्द्रे ण देवैस्सरथं स बर्हिषि सीदन्नि होता यजथाय सुक्रतुर्

इति सर्वदेवत्यं भवति । 

सर्वदेवत्यं ह्येतदहरानुष्टुभम् । 

सर्वदेवत्यो वा अनुष्टुप् । 

अयं वां मित्रावरुणे

ति मैत्रावरुणं भवति । 

पुनःप्रोक्तिर्ह वा एषा हविषः । 

सं ह वा एतद्यज्ञस्तिष्ठते यदेष पूर्वस्त्र्\! यह आप्यते । 

यन्नु वो परो यज्ञ

इति ह वा एतद्देवेभ्यः प्राहुः । 

तस्मादु हैतद्द्वितीयं यजमान आज्यं कुर्वीत । 

राजानावनभिद्रुहा ध्रुवे सदस्युत्तमे । 

सहस्रस्थूण आसाते 

इति सहस्ररूपं विराजामुपगच्छन्ति । 

वैराजं ह्येतदहः । 

ता सम्राजा घृतासुती

इति सम्राड्वतीर्भवन्ति । 

साम्राज्यमिव ह्येतर्ह्यगच्छन् । 

इन्द्रो दधीचो अस्थभिर्

इत्यैन्द्रं भवति ६३
