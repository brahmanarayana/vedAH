+++
title = "२८१"

+++

 

गायत्रमुखो वै प्रथमस्त्रियहः । 

तस्मादयमग्निरूर्ध्वो दीदाय । 

गायत्रमध्यो द्वितीयस्त्रियहः । 

तस्मादयं वायुस्तिर्यङ्पवते । 

गायत्रोत्तमस्तृतीयस्त्रियहः । 

तस्मादसावर्वाङादित्यस्तपति । 

देवासुरा अस्पर्धन्त । 

तेऽब्रुवन्यो नस्त्रिरनवानं गायत्र गायति स न इमांश्च लोकान्सञ्जयति
प्राणापानव्यानांश्चेति । 

सोऽयास्य आङ्गिरसस्त्रिरनवानं गायत्रमगायत् । 

तेनेमांश्च लोकान्समजयत्प्राणापानव्यानांश्च । 

सं इमांश्च लोकाञ्जयति प्राणापानव्यानांश्च य एवं विद्वांस्त्रिरनवानं
गायत्रं गायति । 

यो वा अग्निष्टोमेन दशाहं कल्पमानं वेद कल्पतेऽस्मै प्रातस्सवनेनैव
प्रथमस्त्र्\! यहः । कल्पते माध्यन्दिनेन द्वितीयस् ।
तृतीयसवनेन तृतीयोऽग्निष्टोमसाम्नैव दशममहः कल्पते । 

कल्पतेऽस्मै य एवं वेद २८१
