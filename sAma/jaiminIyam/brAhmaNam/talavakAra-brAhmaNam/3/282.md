+++
title = "२८२"

+++

 

अथैतान्याप्रीऋ आज्यानि भवन्ति । 

प्रजापतिः प्रजा असृजत । 

स सृष्ट्वा रिरिचानोऽमन्यत । 

स एतान्याप्रीराज्यान्यपश्यत् । 

तैरात्मानमाप्रीणीतायातयामतायै । 

रिच्यन्ते इव वा एते य एतदहरागच्छन्ति । 

तद्यदेतान्याप्रीऋ आज्यानि भवन्त्यात्मानमेवैतैर्यजमाना
आप्रीणतेऽयातयामतायै । 

अनिरुक्तान्याज्यानि भवन्ति छन्दसामनभिधर्षाय । पापवस्यसस्य विवक्त्यै । 

वि पाप्मना विच्यते य एवं वेद । 

षन्द्रा ग्नमुत्तमं पदं निराह छन्दसामप्रणाशाय यज्ञस्यानुख्यात्यै । 

अनुख्यातनैव यज्ञेन स्वर्गं लोकं समश्नुवते । 

तदाहुर्यत्सर्वेभ्योऽहोभ्यो दशममहस्सम्मरन्त्य् । अथ केनैषां छन्दोमा
अनन्तरिता भवन्तीति । 

स्तोमेनेति ब्रूयात् । 

चतुर्विंशं सप्तममहर्भवति । चतुर्विंशं दशममहः । 

अथो यदेवैतत्समय्येकमाज्यं भवति तेनो एवेति २८२
