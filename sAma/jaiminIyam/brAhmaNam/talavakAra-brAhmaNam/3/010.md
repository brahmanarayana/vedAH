+++
title = "०१०"

+++

 

गोष्टोममाहरेत वीर्यकामः । 

इन्द्रि यं वै वीर्यं पञ्चदशः । 

यावज्जीवन्ति तावद्वीर्यावन्तो भवन्ति । 

ईश्वरा ह तु प्रमायुका भवितोः । 

प्राणेभ्यो हि यन्ति । 

त्रिवृतो य ईजानाः क्ळ्प्तं तेषामथ येऽनीजाना अक्ळ्प्तं तेषाम् । 

यदि बृहत्पृष्ठं भवति रथन्तरेणाश्विभ्यां स्तुवन्ति । 

इदं वै रथन्तरमदो बृहत् । 

अनाक्रम्यास्याममुष्यामाक्रमन्ते । 

ते प्रमायुका भवन्ति ज्यायुका वा । 

अथो यथा परेण बिलेन प्रतिदधीत तद्वै परैव सिच्यते न पिबति । 

तादृग्यदि रथन्तरं पृष्ठं भवति रथन्तरेणाश्विभ्यां स्तुवन्ति १०
