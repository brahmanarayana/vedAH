+++
title = "०१२"

+++

 

ब्रह्म वा अग्निष्टोमः । 

ब्रह्म प्रायणीयमहः । 

एषा वै यज्ञस्य मात्रा यदग्निष्टोमः । 

यैव यज्ञस्य मात्रा तयैवैतत्सत्र आक्रमन्ते यादृक्प्रवयणत
स्पर्शस्तादृगुपप्रार्ञ्जनतः । 

तस्मादग्निष्टोमेनैव प्रयन्त्य् । अग्निष्टोमेनोद्यन्ति । 

मनो वै पूर्वमथ वाक् । 

मनो वै बृहद्वाग्रथन्तरम् । 

प्रत्नं वै बृहदुप रथन्तरम् । 

तद्यदेताः प्रत्नवतीश्चोपवतीश्च भवन्ति बृहद्र थन्तरे एवैतत्सत्राय
युज्येते । 

प्रेति च वा एति च गायत्र्\! यै रूपम् । 

तद्यत्प्रेति चेति च भवति गायत्र्\! या एवैतद्रू पेण प्रयन्ति न वैता
भवन्ति न वा हस्यैव युक्त्या ऋचर्चैवाहर्युज्यते यथा
नद्धयुगस्य शम्या अवदध्यात्तादृक्तत् । 

तदाहुर्वीव वा एते प्राणैरृध्यन्ते ये
प्रायणीयस्याह्नस्तृचान्विच्छिन्दन्तीति
। 

सलक्ष्माणो भवन्ति सलक्ष्माणो वै प्राणाः प्राणानामेव सन्तत्या अव्यवच्छेदाय
। 

अग्न आ याहि वीतये । आ नो मित्रावरुणा । 

आ याहि सुषुमा हि त । इन्द्रा ग्नी आ गतं सुतम्

इत्या याह्या याहीत्याज्यानि भवन्ति । 

आ याह्या याहीति युक्तानां पुरस्तात्प्रयन्ति । 

यथा युक्तानां पुरस्तादा याह्या याहीति प्रेयात्तादृक्तत् । 

त्रिवृत्स्तोमो भवति । 

ब्रह्म वै त्रिवृत् । 

ब्रह्मण्येवैतत्प्रतितिष्ठन्तो यन्ति १२
