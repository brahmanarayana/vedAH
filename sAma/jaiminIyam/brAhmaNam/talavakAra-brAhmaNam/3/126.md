+++
title = "१२६"

+++

 

स होवाच देवा वा एते कुरुक्षेत्रेऽपशीऋष्णा यज्ञेन यजमाना आसते । 

ते तं कामं नाप्नुवन्ति यो यज्ञे कामः । 

तद्यज्ञस्य शिरोऽछिद्यत । 

तद्यद्दध्यङाथर्वणोऽन्वपश्यत्तं तद्गच्छतम् । 

स वां तदनुवक्ष्यति । 

ततोऽपिसोमौ भविष्यथ इति । 

तद्यत्तद्यज्ञस्य शिरोऽछिद्यतेति । सोऽसावादित्यः । 

स उ एव प्रवर्ग्यः । 

तौ ह दध्यञ्चमाथर्वणमाजग्मतुः । 

तं होचतुर् । ऋषे उप त्वायावेति । 

कस्मै कामायेति । 

एतद्यज्ञस्य शिरोऽनुवक्ष्यावहा इति । 

नेति होवाच । 

इन्द्रो वै तदप्यपश्यत् । 

स माब्रवीद्यदि वा इदमन्यस्मै ब्रूयाश्शिरस्ते छिन्द्यामिति । 

तस्माद्बिभेमीति । 

स वै नावनेनाश्वस्य शीर्ष्णानुब्रूहीति । 

तथेति होवाच । 

स वै नु वां संवदमानौ पश्यानीति । 

तौ हेमौ स्वं शिरो निधायेदमश्वस्य शिरः प्रतिसन्धाय तेन ह स्म
संवदमानावासाते साम गायमानावृचं
यजुरभिव्याहरन्तौ । 

ताभ्यां ह श्रद्धाय तेनाश्वस्य शीर्ष्णानुवाच १२६
