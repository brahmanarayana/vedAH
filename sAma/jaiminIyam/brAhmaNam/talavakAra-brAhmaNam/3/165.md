+++
title = "१६५"

+++

 

तासु श्नौष्टम् । 

एतेन वा अग्निर्वैश्वानरो दीदाय । 

दीदयामेति सत्रमासते । 

दीदयन्त्येवैनमेतेन । 

अथ ह वा अग्निर्वैश्वानर इत्थमेवास यथेमेऽङ्गाराः । 

सोऽकामयत श्नुष्टयो मे जायेरन्नचर्य इति । 

स एतत्सामापश्यत् । 

तेनास्तुत । 

ततो वै तस्य श्नुष्टयोऽर्चयोऽजायन्त । 

एते ह वा अस्य श्नुष्टयो यदर्चयः । 

तेजो वा अस्य तद्ब्रह्मवर्चसमजायत । 

तेजस्वी ब्रह्मवर्चसी श्नुष्टिमान्भवति य एवं वेद । 

तदु निषिद्धमिव भवत्यन्तस्य रूपम् । 

अन्तो ह्येतदहः । 

तद्यथा वा अदोऽनयनं यन्तमेहीह मात्रैरित्यनुह्वयेदेवमेवैतेन स्तोमा आप्ता
अन्ततोऽनुह्वयन्ति १६५
