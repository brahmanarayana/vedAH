+++
title = "२२१"

+++

 

तासु वैयश्वम् । 

व्यश्वं वै साकमश्वं गर्भे सन्तं गयः पितृव्यः पर्यपश्यदृषिर्जनिष्यत इति ।

तं जातं परास्तावब्रवीज्जातक्षेणोऽजनीति । 

तं छाया नाजहात् । 

स्वावस्मा अङ्गुष्ठो प्रास्नुताम् । 

तदस्मा आचक्षत यं वै कुमारं परास्तावब्रवीरयं वै स जीवतीति । 

तं मुसलमादायाभ्यैद्धनिष्यन् । 

सोऽकामयतोदित इयां । गातुं नाथं विन्देयेति । 

स एतत्सामापश्यत् । 

तदभ्यगायत । 

तदस्य मुसलं प्रत्यक्पतित्वा शिरोऽछिनत् । 

तदेतद्भ्रातृव्यहा गातुविन्नाथवित्साम । 

हन्ति द्विषन्तं भ्रातृव्यं । विन्दते गातुं नाथं य एवं वेद । 

यदु व्यश्वोऽपश्यत् । तस्माद्वैयश्वमित्याख्ययते । 

तदैळमच्छावाकसाम भवति । 

पशवो वा इळा । 

पशुष्वेवैतत्प्रतितिष्ठन्ति २२१
