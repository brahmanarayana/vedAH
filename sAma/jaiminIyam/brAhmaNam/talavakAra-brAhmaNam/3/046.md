+++
title = "०४६"

+++

 

अथ काण्वम् । 

कण्वो वै नार्षदो ज्योगप्रतिष्ठितश्चरन्सोऽकामयत प्रतितिष्ठेयमिति । 

स एतत्सामापश्यत् । 

तस्य निधनं नापश्यत् । 

स वृषदंशस्य क्ष्वत उपाशृणोत् । 

तदपश्यत् । 

तेनास्तुत । 

ततो वै स प्रत्यतिष्ठत् । 

तदेतत्प्रतिष्ठासाम । 

प्रतितिष्ठति य एवं वेद । 

यदु कण्वो नार्षदोऽपश्यत्तस्मात्काण्वमित्याख्यायते । 

तिस्रो वाच ईरयति प्र वह्निर्

इति त्रिष्टुभोऽन्त्या भवन्ति तृतीयस्याह्नो रूपम् । 

तेनैव त्रीण्यहानि कल्पन्ते । 

ऋतस्य धीतिं ब्रह्मणो मनीषाम् । 

गावो यन्ति गोपतिं पृच्छमानास्सोमं यन्ति मतयो वावशानाः 

इति गोमतीः पशुमतीर्भवन्ति । पशूनामेवावरुद्ध्यै । 

पशवो ह्येतदहः ४६
