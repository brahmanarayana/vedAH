+++
title = "१४५"

+++

 

पयो वै रेवतयः । 

पशवः पञ्चममहः । 

ता यदन्तरिहिता अन्येन साम्ना स्युरन्तर्हितं पयः पशुभ्य स्यात् । 

ता यदनन्तर्हिता भवन्ति तेन पयः पशुभ्योऽनन्तर्हितं भवति । 

तदाहुर्जामीव वा एतत्क्रियते यदेता इळाभिरिळा उपयन्ति । 

इषोवृधीयेनैवारभ्यमजामिताया इति । 

अन्तर्हितं ह तु तथा पयः पशुभ्य स्यात् । 

वज्रेण रेतो वीयू रेवतीभिरेवारभ्यं । वज्रेण नेद्रे तो व्ययामेति । 

अथो ह न तथा पयः पशुभ्योऽन्तर्हितं भवति । 

ऋग्वा अयं लोकस्सामासौ । 

देवक्षेत्रं वा असौ लोकः पवमानः । 

ता यद्द्वेधा व्यूहन्ति तेनैवाभ्यामुभाभ्यां लोकाभ्यां न यन्ति । 

आपो वै रेवतयः । 

आप उ रैवतं साम । 

तद्यद्रे वतीषु रैवतं पृष्ठं कुर्युरगाधे मज्जेयुर्न प्रतितिष्ठेयुः । 

तद्यद्वारवन्तीयं पृष्ठं भवति प्रतिष्ठित्या एव । 

जीर्यन्तीव वा एतत्पृष्ठानि यदा षष्ठमहरागच्छन्ति । 

न वै जीर्णे रेतः परिशिष्यते । 

तद्यद्वारवन्तीयं पृष्ठं भवत्युत्तरेषामेव यज्ञक्रतूनां प्रजात्यै १४५
