+++
title = "०२१"

+++

 

ता एता भवन्ति गायत्र्\! यस्त्रिष्टुब्वर्णा अह्नो रूपेण समृद्धाः । 

यत्र वा अहारूपेण समर्धयन्ति सं तत्रर्ध्यन्ते । 

समस्मा ऋध्यते य एवं वेद । 

पवस्वेन्दो वृषा सुत

इति वृषण्वाननुरूपो भवति । 

बार्हतं वा एतदहः । 

त्रैष्टुभं क्षत्रस्य रूपम् । 

तदाहुरह्न एव रूपं स्तोत्रियेणारभन्तेऽनुरूपेण साम्न इति । 

स्तोत्रियानुरूपौ भवतः । 

प्राणो वै स्तोत्रियेणारभन्तेऽनुरूपेण साम्न इति । 

स्तोत्रियानुरूपौ भवतः । 

प्राणो वै स्तोत्रियोऽपानोऽनुरूपः । 

प्राणापानाभ्यामेवैतत्समृध्य प्रयन्ति । 

मनो वै स्तोत्रियो । वागनुरूपः । 

साम वै स्तोत्रिय । ऋगनुरूपः । 

अहर्वै स्तोत्रियो । रात्रिरनुरूपः । 

इयं वै स्तोत्रियोऽसावनुरूपः । 

आत्मा वै स्तोत्रियः । प्रजानुरूपः । 

स्तोत्रियानुरूपयोर्ह खलु वै तद्रू पं । यस्माद्यां श्रेष्ठीं वाचं वदति
तां पापीयाननुवदति । यस्मात्कर्ता च करणश्च सदृशौ सन्तौ विज्ञायेते ।

स्तोत्रियानुरूपयोर्वै हेतोः प्रजा अनुरूपा आजायन्त । 

आ हास्यानुरूपः प्रजायां जायते य एवं वेद । 

तदाहुर्वीव वा एते प्राणैरृध्यन्ते ये
प्रायणीयस्याह्नस्तृचान्विच्छिन्दन्तीति
। 

सन्ततानत्र पञ्च तृचानुपयन्ति प्राणानामेव सन्तत्या अव्यवच्छेदाय । 

सर्वे वृषण्वन्तो भवन्ति । 

बार्हतं वा एतदहः । 

त्रैष्टुभं क्षत्रस्य रूपम् । 

पर्यासो भवति प्रजानां धृत्यै पशूनामुपस्थित्यै । 

पञ्चदशस्तोमो भवति -इन्द्रि यं वै वीर्यं पञ्चदश -इन्द्रि य
एवैतद्वीर्ये प्रतितिष्ठन्तो यन्ति २१
