+++
title = "३२९"

+++

 

ते बृहद्र थन्तरे एतानि रूपाणि प्रत्यौहतां वैरूपं वैराजं महानाम्नी
रेवतीरिति । 

अथ बृहती प्रत्यौहद्विराजं शक्वरीं रेवतीमिति । 

तानीमान्यत्यायन् । 

तानि देवा अन्वपश्यन्यथा मत्स्यमूर्म्या यन्तमनुपश्येदेवम् । 

तानि सप्तमेऽहन्समुदमज्जन्यथा मत्स्यास्समुन्मज्जयुरेवम् । 

तान्येतानि छन्दोमेषु सर्वाणि संसृज्यन्ते । 

एतद्बृहत्यां बृहद्भवति । बृहत्यां रथन्तरम् । 

स यथोग्रगाधे संरभ्यातीयादेवमेवैतं तृतीयं त्रियहं देवा अत्यायन् । 

त एतं स्वर्गं लोकमागच्छन्नेतद्दशममहः । 

एष वाव स्वर्गो लोको यद्दशममहः । 

तच्चतुर्विंशं भवति । 

ततो या विंशतिर्विराट्सा । 

अथ याश्चतस्रस्तदेव ब्रध्नस्य विष्टपम् । 

तस्मिन्नेतद्देवास्सर्वान्कामान्दुह्रे । 

उपसृजन्धरुणं मात्रे मातरं धरुणो धयन्रायस्पोषमिषमूर्जमस्मासु दीधरत्स्वाहे

ति जुहोति । 

स यं कामं कामयेत तं ध्यायेत् । 

एतस्यां हुतायां स हैवास्मै कामस्समृध्यत एवंविदे । 

किमु नैवंविदे समृध्येतेति ह स्माह शाट्यायनिः ३२९
