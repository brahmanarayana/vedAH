+++
title = "१०९"

+++

 

ता अब्रुवंस्तृप्तीर्ह नो वेत्थ । 

ता नः प्रयच्छ । याभिर्वयं तृप्याम । 

तृप्यात्स ब्राह्मणः प्रजया पशुभिर्योऽस्मा वेदेति । 

ताभ्य एतास्तृप्तीः प्रायच्छदेतानेकारान् । 

एते ह वा आसां तृप्तयः । 

तास्संवत्सरमुषित्वापैवाक्रामन् । 

सोऽब्रवीत्कथापाक्रमिष्टेति । 

ता अब्रुवनावपनान्ह नो वेत्थ । पल्यान्ह नो वेत्थ । गोष्ठान्ह नो वेत्थ । 

तान्नः प्रयच्छ । यैर्वयमावपनवतीः पल्यवतीर्गोष्ठिनीरसाम । 

आवपनवान्पल्यवान्गोष्ठी स ब्राह्मणोऽसद्योऽस्मा वेदेति । 

ताभ्यो वाचं प्रायच्छत् । 

वाचं वावेदं सर्वं नातिरिच्यते । 

एवा ह्येवा इत्येषां वाग् । एवा ह्यग्ना इति गव्याः पशव । एवा हीन्द्रा
इत्यश्व्याः पशवः । 

एवा हि पूषन्नित्यजाविकमेवैतत् । 

एवा हि देवा इति परिग्राह एवैषः १०९
