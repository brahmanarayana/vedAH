+++
title = "१२५"

+++

 

तं होचतुरृषेऽपिसोमौ नौ भगवः कुर्विति । 

तथेति होवाच । 

तौ वै नु मा युवं पुनर्युवानं कुरुतमिति । 

तं ह सरस्वत्यै शैशवमभ्यवचकृषतुः । 

स होवाच कुमारि । सर्वे वै सदृशा उदेष्यामोऽनेन मा लक्ष्मकेण जानीतादिति । 

ते ह सर्व एव सदृशा उदेयुर्यत्कल्याणतमं रूपाणां तेन रूपेण । 

तं हेयं ज्ञात्वावबिभेदे -अयं मम पतिरिति । 

तं होचतुर् । ऋषेऽकुर्वावं तव तं कामं यस्तव कामोऽभूत् । 

पुनर्युवाभूः । 

आवं त्वं तथानुशाधि । यदावमपिसोमौ स्यावेति १२५
