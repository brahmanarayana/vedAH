+++
title = "०३८"

+++

 

मित्रं हुवे पूतदक्षम्

इति मैत्रावरुणं भवति । 

हु इति वै रथन्तरस्य रूपम् । 

राथन्तरमेतदहः । 

वरुणं च रिशादसं धियं घृताचीं साधन्ते

ति सिद्ध्या एव । 

ऋतेन मित्रावरुणावृतावृधावृतस्पृशा । 

ऋतुं बृहन्तमाशाथे 

कवी नो मित्रावरुणा

इति वीति भवत्यन्तरिक्षस्य रूपम् । 

अन्तरिक्षभाजनमेतदहः । 

इन्द्रे ण सं हि दृक्षस

इत्यैन्द्रं भवति । 

समिति च वै वीति वान्तरिक्षस्य रूपम् । 

इतो वा अयं ऊर्ध्वो लोकोऽर्वाङसावमुतः । 

समिति च वा इदमन्तरिक्षं वीति च । 

सञ्जग्मानो अबिभ्युषा मन्दू समानवर्चसे

ति । 

समानं वै तृतीयं च चतुर्थं चाहनी । 

तृतीयाद्वा अह्नश्चतुर्थमहः प्रजातम् । 

आदह स्वधामनु पुनर्गर्भत्वमेरिर

इति पुनरेवैतत्तृतीयेऽहनि गर्भत्वमेरयन्ते चतुर्थस्याह्नः प्रजात्यै । 

दधाना नाम यज्ञियं 

वीळु चिदारुजत्नुभिर्गुहा चिदिन्द्र वह्निभिः । 

अविन्द उस्रिया अनु 

इति गोमतीः पशुमतीर्भवन्ति पशूनामेवावरुद्ध्यै । 

पशवो ह्येतदहः ३८
