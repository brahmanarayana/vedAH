+++
title = "३६४"

+++

 

ता एता देवता सृष्टा स्तोमा छन्दांस्यृतवो ग्रहाः । 

पृथगेवैषामिमा श्रियो दीप्यमाना अतिष्ठन् । नान्योन्यस्य श्रेष्ठताया
अतिष्ठन्त । 

तेऽब्रुवन्न वा अन्योऽन्यस्य श्रेष्ठतायै तिष्ठामहै । 

एत तमिच्छामहै यो न ईशाता इति । 

ते प्रजापतिमेव जनयितारमेत्याब्रुवन्न वा अन्योऽन्यस्य श्रेष्ठतायै
तिष्ठामहै । 

तन्नस्सृजस्व यो न ईशाता इति । 

स प्रजापतिरब्रवीदेतावद्वाव त्यस्मिंस्तेज इन्द्रि यं
वीर्यमभूद्यद्युष्मानसृक्षि । 

ते वै संवत्सरं तप्यध्वम् । 

ते मा संवत्सरं तप्त्वोपसमेत यदेकोऽधिगच्छति यदेको यदेक इति । 

ते संवत्सरमतप्यन्त । 

तं संवत्सरं तप्त्वोपसमायन् । 

यदेकोऽध्यगच्छद्यदेको यदेकस्तदस्य मन्यौ योनावसिञ्चन् । 

तत इन्द्र स्सम्भवत् । 

तदेषाभ्यनूच्यते 

अश्वादियायेति यद्वदन्त्योजसो जातमुत मन्य एनम् । 

मन्योरियाय हर्म्येषू तस्थौ यतः प्रजज्ञ इन्द्रो अस्य वेद 

इति । 

मन्योरियायेति यदस्य मन्यौ योनावसिञ्चन् । 

हर्म्येषु तस्थाविति हृदयान्यु वै हर्म्याणि । 

हृदयो ह वै क्रुध्यति । 

ओजसो जातमुत मन्य एनम्

इति ३६४
