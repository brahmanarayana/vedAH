+++
title = "२७६"

+++

 

अथेध्मवाहम् । 

ऋषयो वै स्वर्गं लोकं यन्त इध्मवाहं समिद्धारं परेतमरण्य एकमजहुः । 

सोऽकामयतानूत्पतेयं स्वर्गं लोकं प्रतिसत्रिभिस्सङ्गच्छेयेति । 

स षक्षत हन्त प्रति सत्रिण एव स्तवानि । 

त एव मा स्तुतास्तथा करिष्यन्ति यथैषामुपश्रोष्यामीति । 

स एतं तृचमपश्यत् । 

तेनैनानस्तौदा घा ये अग्निमिन्धते स्तृणन्ति बर्हिरानुषक् । 

येषामिन्द्रो युवा सखा 

बृहन्निदिध्म एषां भूरि शस्तं पृथु स्वरुः । 

येषामिन्द्रो युवा सखा 

अयुद्ध इद्युधा वृतं शूर आजति सत्वभिः । 

येषामि द्रो युवा सखा 

इति । 

तेऽस्मै स्तुतास्तथाकुर्वन्यथैषामुपाश्रोषत् । 

तेषां ह कशानां वदन्तीनामुपशुश्राव । 

स एतत्सामापश्यत् । 

तेनास्तुत २७६
