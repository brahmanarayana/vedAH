+++
title = "१५७"

+++

 

तास्वृषभो रैवतः । 

पशवो वै सिमाः । पशवो रेवतयः । पशव ऋषभः । 

ऋषभमेवैतत्पशुष्वपिसृजन्ति मिथुनत्वाय प्रजननाय । 

प्र मिथुनेन जायते य एवं वेद । 

तस्य पूर्वार्धं च भूयिष्ठं भाजयन्ति । 

तस्मात्पशवः पूर्वार्धेन च जघनार्धेन च भूयिष्ठं भुञ्जन्ति वहन्ति । 

पूर्वार्धेन दुह्रे च जघनार्धेन प्र च जनयन्ति । 

उभयं धेनुपयसं चानडुत्पयसं चावरुन्द्धे य एवं वेद । 

उभे यदिन्द्र रोदसी

इति षट्पदाष्षष्ठेऽहन्भवन्ति । 

तेनैव षडहानि कल्पन्ते । 

देवासुराः पशुष्वस्पर्धन्त । 

तेऽसुराः पशुभिस्सह समुद्र मभ्यवायन् । 

ते देवा अकामयन्त वृञ्जीमह्यसुराणां पशूनिति । 

त एतानङ्कानपश्यन्नेता ऋचो 

देवी जनित्र्\! यजीजनद्भद्रा जनित्र्\! यजीजनद्

इति । 

एतदङ्कं रूपम् । 

तैरुदारुम्पंस्तान्पशून् । 

ता एताः पशव्या ऋचः । 

अव पशून्रुन्द्धे बहुपशुर्भवत्येताभिरृग्भिस्तुष्टुवानः १५७
