+++
title = "०३१"

+++

 

तासु सुज्ञानं । 

देवान्वा असुरा व्यवंह्वारमजिघांसन्यद्रू पं देवानामासीत्तेन
रूपेणानुप्रविश्य तेषां ह देवानां येऽरण्ये
स्वाध्यायं चेरुर् । 

ये ग्राम आसुस् । तेषां तान्रूपेण जिघांसाञ्चक्रुः । 

अथ ये ग्राम आसुर् । येऽरण्ये स्वाध्यायं चेरुर् । तेषामु तान्रूपेण
जिघांसाञ्चक्रुः । 

तान्हैव व्यवंह्वारं जिघांसां चक्रुः । 

तद्देवाः प्रत्यबुध्यन्ते । 

तेऽब्रुवन्संवाचनं करवामहा इति । 

ते संवाचनमकुर्वत यं पृच्छाम चरन्तं कमच्छ चरसीति । इन्द्र मच्छ चरामीत्येव
स ब्रूतादिति । 

ते ह स्म यं पृच्छन्ति चरन्तं कमच्छ चरसीति । इन्द्र मच्छ चरामीति ह
स्मैवाह । 

सुज्ञानोऽसीति ह स्माहुः । 

तदेव सुज्ञानस्य सुज्ञानत्वम् । 

तत्सञ्ज्ञानं वा एतत्साम । 

सञ्ज्ञानमेवास्मै तेन भवति । येन कामयतेऽनेन सञ्जानीयेति । य एवं वेद । 

तेषामु यो य एव पृष्टो न प्रत्यमनुत । तस्यैतदेव प्राघ्नन् । 

तदु भ्रातृव्यहा । 

हन्ति द्विषन्तं भ्रातृव्यं य एवं वेद । 

देवा वै स्वर्गं लोकं यन्तो ज्ञानादबिभयुः । 

तेऽकामयन्त ज्ञानमाविर्भावं गच्छेमेति । 

त एतत्सामापश्यन् । 

तेनास्तुवत । 

ततो वै ते ज्ञानमाविर्भावमगच्छन् । 

ज्ञानमाविर्भावं गच्छति य एवं वेद । 

अयं पूषा रयिर्भगस्सोमः पुनानो अर्षति । 

पतिर्विश्वस्य भूमनो व्यख्यद्रो दसी उभे । 

इत्युभयोरेवाह्नोस्समारम्भाय । 

यथा ह वा इदं श्रमणं व्यवलम्बमानं नयेदेवं ह वा एतदहरेते अहनी नयतो बार्हतं
राथन्तरे । 

तासु गौरिवीतमुक्तब्राह्मणम् ३१
