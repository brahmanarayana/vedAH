+++
title = "३७३"

+++

 

क्षत्रं च राष्ट्रं चर्तं च सत्यं च तान्यवस्तात्तपश्च तेजश्च स्वधा चामृतं
च तान्यु परस्तात् । 

तद्यदत्र क्षत्रमिन्द्रो वा वरुणो वा सोमो वा राजा तत्तत् । 

अथ यद्रा ष्ट्रं यद्देवविशो मरुतस्तत्तत् । 

ऋतं रात्रिः । 

सत्यं तदहः । 

तपो विद्युत् । 

तेजो यो विद्युतोऽशनिः पतति तत्तत् । 

स्वधा वृष्टिः । 

अन्नं तदमृतम् । 

तस्यैष श्लोकः 

क्षत्रं राष्ट्रमृतं सत्यं ब्रह्मणो निहितावराः । 

तपस्तेज स्वधामृतं त ऊर्ध्वासु आसते । मध्ये ब्रह्म विराजति इति । 

एतदु हैतन्मध्ये ब्रह्म विराजति । 

य उ एवंविदस्त ऊर्ध्वास आसते । 

स यथा क्षत्रियः प्रतिनिहित स्यादेवमेवैतद्ब्रह्म प्रतिनिहितमनत्ययनाय ३७३
