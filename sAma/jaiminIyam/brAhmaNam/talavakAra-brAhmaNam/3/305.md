+++
title = "३०५"

+++

 

गायत्रीषु स्तुवन्ति गायत्री वै छन्दसामयातयाम्न्ययातयामताया एव । 

तिसृषु स्तुवन्ति त्रयो वा इमे लोका -एषां लोकानां समष्ट्यै । 

अथो त्रयो वै प्राणापानव्यानाः । 

तानेवैतत्सन्तत्य तेषु प्रतिष्ठायोदृचमश्नुवते । 

गायत्रं साम भवत्ययातयाम वै गायत्रमयातयामताया एव । 

अथो मनो वै गायत्रम् । 

मनसैवैनत्तत्समृद्धयन्ति । मनसोपावर्तयन्ति । मनसा हिङ्कुर्वन्ति । मनसा
प्रस्तौति । मनसादिमादत्ते । मनसोद्गायति मनसा प्रतिहरति ।
मनसोपद्र वति । मनसा निधनमुपयन्त्यसमाप्तस्य समाप्त्यै । 

यद्वै देवा यज्ञस्य वाचा न समाप्नुवंस्तदस्य मनसा समाप्नुवन् । 

तद्यन्मनसा स्तुवन्त्यसमाप्तस्यैव समाप्त्यै । 

रसो वा एतस्याह्नोऽत्यनेदत् । 

तम्मनसैव पर्यगृह्णन् । 

एष वै स रसः । 

तद्यन्मनसा स्तुवन्ति रसस्यानतिनेदाय ३०५
