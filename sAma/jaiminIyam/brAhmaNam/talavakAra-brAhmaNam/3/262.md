+++
title = "२६२"

+++

 

तासु श्रायन्तीयम् । 

देवा वै सत्रमुपयन्तोऽब्रुवन्यन्नः क्रुरमात्मनस्तन्निर्भिमामहै । 

मा सक्रूरा उपगामेति । 

तद्यदेषां क्रूरमात्मन आसीत् । तन्निर्माय शरावयोस्सम्मार्जं न्यदधुः । 

अथ सत्रमुपायन् । 

तत एषोऽखलो देवोऽजायत । 

तद्यच्छरावाभ्यामजायत । तदस्यैतन्नाम । 

एष ह वाव सोऽग्निर्जज्ञे । 

न हैनमेष हिनस्ति य एवं वेद । 

स देवानब्रवीत्कस्मै मामजीजनतेति । 

औपद्र ष्ट्र्यायेत्यब्रुवन्योऽतिपादयात्तं हनासा इति । 

प्रजापतिर्होषसं स्वां दुहितरमभ्यध्यायत् । 

सास्मै रोहिद्भूत्वातिष्ठत् । 

तां पृषतो भूत्वास्कन्दत् । 

स षक्षतास्मै वै मां देवा अजीजनन्नौपद्र ष्ट्र्याय । 

अति वा अयं पादयति । हन्तैनं विध्यानीति । 

तमविध्यत् । 

स विद्ध एतद्रू पं प्रत्यस्योर्ध्व उदक्रामत् २६२
