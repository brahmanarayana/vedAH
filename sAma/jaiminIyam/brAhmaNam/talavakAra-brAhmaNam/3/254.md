+++
title = "२५४"

+++

 

अथ कौन्मलबर्हिषम् । 

एतेन वै कुन्मलबर्हिरुभयान्पशूनस्पृणोद्गव्यांश्चाश्व्यांश्च । 

तानेवैतेन स्पृणोति । 

कुन्मलबर्हिर्वा अकामयतोभयान्पशूनवरुन्धीय गव्यांश्चाश्व्यांश्चेति । 

स एतत्सामापश्यत् । 

तेनास्तुत । 

त्वं ह्येहि चेरवे विदा भगं वसुत्तये । 

उद्वावृषस्व मघवन्गविष्टय उदिन्द्रो अश्वमिष्टये 

इत्येव गव्यांश्चाश्व्यांश्च पशूनवारुन्द्ध । 

तैरु पशुभिरिष्ट्वा स्वर्गमेव लोकमगच्छत् । 

तदेतत्पशव्यं स्वर्ग्यं साम । 

अव पशून्रुन्द्धे गच्छति स्वर्गं लोकं य एवं वेद । 

यदु कुन्मलबर्हिरपश्यत्तस्मात्कौन्मलबर्हिषमित्याख्यायते २५४
