+++
title = "०३९"

+++

 

तो हुवे ययोरिदम्

इत्यैन्द्रा ग्नं भवति । 

वाचमेवैतद्यज्ञमूहिषीमन्त त उपह्वयन्ते

पप्रे विश्वं पुरा कृतम्

इति । 

पुरेव ह्येतदेतर्हि कृतं भवति । 

इन्द्रा ग्नी न मर्धतः 

उग्रा विघनिना मृध

इति । 

वीति भवत्यन्तरिक्षस्य रूपम् । 

अन्तरिक्षभाजनमेतदहः । 

हथो वृत्राण्यार्या हथो दासानि सत्पती । 

हथो विश्वा अप द्विषः 

इति वार्त्रघ्नं भवत्यन्ततो विजित्यै । 

एतेन वै त्र्\! यहेण देवा अग्रे व्यजयन्त । 

तद्यदेतद्बार्त्रघ्नमन्तत आज्यं क्रियते । विजित्या एव भ्रातृव्यस्यैव वधाय
। 

विजयते । हन्ति द्विषन्तं भ्रातृव्यं । य एवं वेद । 

सप्तदश स्तोमो भवति । 

प्रजापतिर्वै सप्तदशः । 

प्रजापतावेवैतत्प्रतितिष्ठन्तो यन्ति ३९
