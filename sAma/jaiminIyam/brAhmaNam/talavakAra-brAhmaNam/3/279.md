+++
title = "२७९"

+++

 

पूर्वैरहोभिर्वाचं विप्रयुञ्जते । 

तां यदसम्पाद्योत्तिष्ठेयुर्व्यृद्धेनोत्तिष्ठेयुः । 

तामेवैतत्सम्पादयन्ति । 

अन्वहं वा एते वरुणस्य पाशे बध्यन्ते ये यजन्ते ये सत्रमासते । 

यद्यत्प्रत्यपक्रामन्तो यन्ति वरुणस्य पाशानेवैतद्विष्यमाणा यन्ति ।
स्तोत्रियैर्वा इतो रेतो दधतो यन्त्य् । अनुरूपैरत्र
प्रतिपद्यन्ते । प्र तज्जनयन्ति । 

प्र प्रजया पशुभिर्जायते य एवं वेद । 

प्रायणीयेनैवाह्ना द्वादशाहो युज्यते दशमेनाह्ना विमुच्यते । 

येन वै योक्त्रेणाश्वमश्वतरं युञ्जन्ति तेनैवैनं पुनर्विमुञ्चन्ति । 

तद्या अमूः पुरस्तान्नव स्तोत्रीयास्ता एवैतदुपरिष्टात् । 

शम्या उदस्यन्ति । 

तस्मात्पशुर्यथैव युज्यते तथा विमुच्यते । 

तस्मादु योगक्षेमः कल्पते । 

यान्प्रायणीयस्याह्नस्तृचान्विच्छिन्दन्ति २७९
