+++
title = "१७९"

+++

 

स यथा प्रीहितावीजं परिचते वासस्ता वासो निधनानिमं परिधत्त एवमेव तद्देवा
अन्त्याभिरयातयाम्नीभिस्तनूभिरग्नेर्वैश्वानरस्य तन्वं व्यायन् । 

तथो एवैतर्हि वियन्ति । 

सर्वाणि वा अग्निष्टोमे संस्थिते । 

षडुक्थान्युत्क्रामन्ति । 

तान्येतस्मिन्षडहे संस्थित उत्क्रामन्ति । 

तान्येतस्मिन्नेवाग्नेय आज्ये पुनर्युज्यन्ते । 

मूर्धानं दिवो अरतिं पृथिव्या

इति द्यावापृथिवीयमेवैतेन युज्यते । 

वैश्वानरम्

इति वैश्वानरीयमेवैतेन युज्यते । 

ऋत आ जातमग्निम्

इति जातवेदसीयमेवैतेन युज्यते । 

कविं सम्राजमतिथिं जनानाम्

इति मरुत्वतीय-निष्केवल्ये एवैतेन युज्येते । 

आसन्ना पात्रं जनयन्त देवा

इत्याज्यप्र-उगे एवैतेन युज्येते । 

एवमेतान्युक्थानि पुनर्युज्यन्ते । 

अर्वाङ्ह्येष त्रियहस्तायते । 

तस्मान्मूर्धानं दिवो अरतिं पृथिव्या इति भवति । 

असौ वै दिवो मूर्धेयमरतिः पृथिव्यै १७९
