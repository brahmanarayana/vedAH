+++
title = "२०७"

+++

 

अग्निं वो देवमग्निभिस्सजोषा

इत्याग्नेयमाज्यं भवति राथन्तरम् । 

राथन्तरं ह्येतदहः । 

यजिष्ठं दूतमध्वरे कृणुध्वम् । 

यो मर्त्येषु निध्रुविरृतावा तपुमूर्वा घृतान्नः पावकः 

इति । 

एतद्वा अग्नेः प्रियं धाम यद्घृतम् । 

प्रियेणैवैनं तं धाम्ना समृद्वयन्ति । 

प्रोथदश्वो न यवसेऽविष्यन्न्

इत्यश्ववद्भवति भ्रातृव्यस्यैवावनुत्त्यै । 

यदा महस्संवरणाद्व्यस्थाद्

इति महद्ध्येतदहर्यच्चतुश्चत्वारिञ्चम् । 

आदस्य वातो अनु वाति शोचिरघ स्म ते व्रजनं कृष्णमस्ती

ति । 

यदा वा अग्निं वात उपवाजयत्यथ स महद्दीप्यते । 

तदेतद्दीप्तिरेव ब्रह्मवर्चसस्य रूपम् । 

उद्यस्य ते नवजातस्य वृष्ण

इति त्रैष्टुभं रूपमुपगच्छन्ति । 

त्रैष्टुभ ह्येतदहः । 

अग्ने चरन्त्यजरा इधानाः । 

अच्छा द्यामरुषो धूम एषि सं दूतो अग्न ईयसे हि देवान्

इति स्वर्गस्य लोकस्य समष्ट्यै २०७
