+++
title = "३५०"

+++

 

अन्धे तमसि जल्पन्तीः । 

सोऽस्यै वाच एकमक्षरमवच्छिद्य वागिति व्यसृजत । 

तं पतित्वैषां लोकानां मध्ये व्यरमत । 

तदेतन्मण्डलमभवत् । 

तदन्वानैत् । 

स प्राणोऽभवत् । 

ताभ्यो व्यौच्छत् । 

अशनायंस्त्वेव स आसामपामेकं स्तोकं प्राश्च्योतयत्कियत्स्विदाभ्योऽलं
भविष्यतीति । 

स दशधाभवच्छतधा सहस्रधा यावतीयं पृथिवी तावानभवत् । 

तदभिसम्पद्य व्यमथ्नत । 

स मन्थोऽभवत् । 

तन्मन्थस्य मन्थत्वम् । 

तमशित्वोदानन् । 

स उदनोऽभवत् । 

तदुदनस्योदनत्वम् । 

तदेतद्द्वयमेवान्नस्य रूपं यच्चैव पिबति यच्चाश्नाति । 

यत्पिबति मन्थस्य तद्रू पं । यदश्नात्योदनस्य तत् । 

उभयं हास्यैतद्गृहेऽधिगम्यते यच्चैव पिबति यच्चाश्नाति य एवं वेद । 

तदाहुस्त्रय स्तोका आगच्छन्तीत्युदस्तोको घृतस्तोको मधुस्तोकः । 

ततो य उदस्तोक इमां स प्रविशत्य् । ओषधीर्घृतस्तोको । वनस्पतीन्मधुस्तोकः ।

तद्धैतं मीमांसाञ्चक्रुरामलक अकूपयेयोऽहीना आश्वत्थिः केशी दार्भ्यः किं
स्तोकं त्वमागच्छन्तं मन्यसे । किं स्तोकं त्वं । किं स्तोकं
त्वमिति । 

स होवाच केशी घृतस्तोकमहं मन्य इति । 

अथ होवाचाहीना मधुस्तोकमहं मन्य इति । 

अथ होवाचामलक -उदस्तोकमहं मन्य इति । 

तस्मिन्नु हैव सम्पादयाञ्चक्रुः । 

उदकाध्येवेदं सर्वं जायते । 

तद्यां तां वाचं व्यसृजत सोऽग्निः । 

अथ यं तं प्राणमन्वानैत्स इन्द्र ः\! । 

अथ यस्स प्रजानां जनयित ऋषभेऽन्नलोकेऽप्स्वन्तः ३५०
