+++
title = "३५७"

+++

 

तं सर्वाणि भूतानि सोऽर्यस्सोऽर्य इत्यायन् । 

तत्सोर्यस्य सोर्यत्वम् । 

सोर्यो ह वै नामैष । 

तं सूर्य इति परोक्षमाचक्षते । 

अर्यो नोऽसि भर्ता नोऽसीति हैनं स्वाश्चारणाश्चोपासते य एवं वेद । 

स यत्प्रत्यङ्ङादाय स्वरयन्वै तत्सोर्यस्य सोर्यत्वम् । 

तद्वाव स्वरस्य स्वरत्वं यत्स्वरयन्वैत् । 

ते देवा अब्रुवन्न हार्षीद्वा अयमिति । 

तदहरभवत् । 

रातं वा अस्मा अभूदिति सो एव रात्रिरभवत् । 

एतद्ध वा अहोरात्रयोर्जन्म । 

स य ए वमेतदहोरात्रयोर्जन्म वेदाप्नोत्यहोरात्रे । नैअन्मेते अतीतः । 

सर्वं ह वा इदमन्यत्पर्यन्तवत् । 

एते ह वा अपर्यन्ते यदहोरात्रे । 

ये ते वा इदं परिवर्तमाने सर्वमाप्नुतः । 

तद्यथा रथोपस्थे तिष्ठन्पक्षसि प्रत्यवेक्षेतैवमेवैतेऽहोरात्रे आदित्यलोके
तिष्ठन्प्रत्यवेक्षते । 

स पितरं प्रजापतिमव्रवीत्तत यत्त इदं तेज इन्द्रि यं वीर्यं मह्यमिदं
प्रयच्छेति । 

तथेति । 

तदस्मै प्रायच्छत् । 

तस्मादुत पिता पुत्रय जीवन्नेवेशां सम्प्रयच्छति ३५७
