+++
title = "३१०"

+++

 

गायत्रमुखो वै प्रथमस्त्र्\! यहः । 

तस्मादयमग्निरस्मिँ ल्लोक ऊर्ध्वो दीदाय । 

गायत्रमध्यो द्वितीयस्त्र्\! यहः । 

तस्मादथ वायुरस्मिन्नन्तरिक्षे तिर्यङ्पवते । 

गायत्रोत्तमस्तृतीयस्त्र्\! यहः । 

तस्मादसावर्वाङादित्यो दिवस्तपति । 

एता वै देवेषवः प्रणिहिता अनिशिता अनिलयन्तीरेषु लोकेषु सर्वं
पाप्मानमपसेधन्तीस्तिष्ठन्त्यग्निः पृथिव्यां ।
वायुरन्तरिक्ष । आदित्यो दिवि । 

एता अस्य सर्वं पाप्मानमपघ्नत्यो यन्ति य एवं वेद । 

एताभिर्वै विजितिभिर्विविक्रिभिर्विजिता विविक्ता इमे लोका यथायथम् । 

यस्मादेते समाने यज्ञक्रतौ सन्तोऽथ नाना भवन्ति तस्माद्ध वै देवाः पितरो
मनुष्यास्समाने लोके सन्तोऽनुसन्ददर्शिरे । 

एताभिर्ह विजितिभिर्विविक्तिभिर्विजिता विविक्ता यथायथम् ३१०
