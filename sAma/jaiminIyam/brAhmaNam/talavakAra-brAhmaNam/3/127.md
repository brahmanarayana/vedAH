+++
title = "१२७"

+++

 

तदिन्द्रो ऽन्वबुध्यत प्र हाभ्यामवोचदिति । 

तस्याद्रुत्य शिरः प्राच्छिनदिदमश्वशीर्षम् । 

अथ यदस्य स्वं शिर आसीत्तदिमौ मनीषिणौ प्रतिसमधत्ताम् । 

तौ ह देवानाजग्मतुरपशीर्ष्णा यज्ञेन यजमानान् । 

तान्होचतुरपशीर्ष्णा वै यज्ञेन यजमाना आध्वे । 

ते तं कामं नाप्नुथ यो यज्ञे काम इति । 

कस्तद्यज्ञस्य शिरो वेदेति । 

आवमिति । 

तद्वै प्रतिसन्धत्तमिति । 

ताभ्यां वै नौ ग्रहं गृह्णीतेति । 

ताभ्यामेतमाश्विनं ग्रहमगृह्णन् । 

तावब्रुवन्युवमेवाध्वर्यू स्थस् । तौ तत्प्रजानन्तावेतद्यज्ञस्य शिरः
प्रतिसन्धास्यथ इति । 

तथेति । 

तावध्वर्यू आस्ताम् । 

तत्तावपिसोमावभवताम् १२७
