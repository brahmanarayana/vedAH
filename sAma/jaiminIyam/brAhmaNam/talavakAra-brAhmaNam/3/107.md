+++
title = "१०७"

+++

 

ता अब्रुवन्वत्सान्ह नो वेत्थ । 

तान्नः प्रयच्छ । यैर्वयं वत्सिनीरसाम । 

वत्सी स ब्राह्मणोऽसद्योऽस्मा वेदेति । 

ताभ्यो वत्सान्प्रायच्छत् । 

अग्निमेवास्यै प्रायच्छद् । वायुमन्तरिक्षायादित्यममुष्यै । 

एते ह वा आसां वत्साः । 

तास्संवत्सरमुषित्वापैवाक्रामन् । 

सोऽब्रवीत्कथापाक्रमिष्टेति । 

ता अब्रुवन्नृषभान्ह नो वेत्थ । 

तान्नः प्रयच्छ । यैर्वयमृषभिणीरसाम । 

ऋषभी स ब्राह्मणोऽसद्योऽस्मान्वेदेति । 

ताभ्य ऋषभान्प्रायच्छदेतानथकारान् । 

एते ह वा आसामृषभाः । 

तास्संवत्सरमुषित्वापैवाक्रामन् । 

सोऽब्रवीत्कथापाक्रमिष्टेति १०७
