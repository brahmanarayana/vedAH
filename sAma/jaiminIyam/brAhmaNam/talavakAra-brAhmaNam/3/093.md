+++
title = "०९३"

+++

 

अथ शाकलं । 

शकलो वै पञ्चममहरपश्यद्रा थन्तरं रूपेण । 

तस्माद्रा थन्तरेऽहन्क्रियते । 

शकलो वा अन्नाद्यकामस्तपोऽतप्यत । 

स एतत्सामापश्यत् । 

तेनास्तुत । 

ततो वै सोऽन्नाद्यमवारुन्द्ध । 

तस्य वा एतस्यास्ति यथैव प्रयच्छेदेवम् । 

तद्धिङ्कारवद्भवति । 

अन्नं वै हिङ्कारः । 

हुमिति वा अन्नाद्यं प्रदीयते । 

तदेतदन्नाद्यस्यावरुद्धिस्साम । 

अवान्नाद्यं रुन्धेऽन्नाद श्रेष्ठ स्वानां भवति य एवं वेद । 

अथो यदेवैतस्मिन्नहन्प्राचीनं शक्वरीभ्यः क्रूरमिव क्रियते । तदेवैतेन
हिङ्कारेण शमयन्ति । 

यदु शकलोऽपश्यत्तस्माच्तस्माच्छाकलमित्याख्यायते ९३
