+++
title = "२५६"

+++

 

प्रजापतिरन्नाद्यमसृजत । 

तत्क्षयाद्बिभ्यद्दिशो व्युदक्रामत् । 

सोऽकामयतावान्नाद्यं रुन्धीयेति । 

स एतत्सामापश्यत् । 

तेनैनदेऽस्थादिदमेऽस्थादिदमित्येव सर्वाभ्यो दिग्भ्योऽन्नाद्यमवारुन्द्ध । 

स योऽन्नाद्यकाम स्याच्चतुर्ब्रूयात् । 

चतस्रो दिशः । 

दिग्भ्य एवान्नाद्यमवरुन्द्धे । 

अथ य स्वर्गकाम स्यात्त्रिर्ब्रूयात्त्रयो वा इमे लोका -एषां लोकानां
समष्ट्यै । 

अथार्कपुष्पमन्नं वा अर्कः । 

तस्यैतत्पुष्पं यदारण्यम् । 

तद्ध्यरण्ये जायत -आरण्यस्यैवान्नाद्यस्यावरुद्ध्यै । 

देवा वै स्वर्गकामास्तपोऽतप्यन्त । 

त एते सामनी अपश्यन् । 

ताभ्यामस्तुवत । 

ततो वै ते स्वर्गं लोकमाश्नुवत । 

ते एते स्वर्ग्ये सामनी । 

अश्नुते स्वर्गं लोकं य एवं वेद । 

तद्यथा वा अदो वृष्टे नियानेऽनुददृशाते एवमेवैताभ्यां स्वर्गो लोकोऽनुददृशे
। 

ते उ स्वर्ग्ये । 

अश्नुते स्वर्गं लोकं य एवं वेद २५६
