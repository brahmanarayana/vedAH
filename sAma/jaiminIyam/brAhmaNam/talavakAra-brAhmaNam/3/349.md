+++
title = "३४९"

+++

 

प्रजापतिर्देवानसृजत । 

सह श्रिया वाचा च वा एनांस्तत्सहासृजतान्नेन च सहाद्भिः । 

ते देवा अन्नं श्रियं वाविदानाना वाचा यत्सधमादमिवैवासन्नन्नं हि
श्रीस्सोऽशोचत् । 

स षक्षत कथं न्वहमेषामिमा श्रियस्संवृञ्जीयेति । 

तान्मनो भूत्वानुप्राविशत् । 

तेषां सर्वां श्रियं निरचिनोद्यथा बदराणि निश्चिनुयादेवम् । 

तेषां मनसा वाचमगृह्णात् । 

सैषा मनसा वाग्गृहीताप्यद्य । 

यद्ध्येव मनसा कामयते तद्वाचा वदति । 

स षक्षत केन न्वेषां रूपेण वाचमाददीयेति । 

स पुरुषरूपमकुरुत । 

तेषां पुरुषरूपेण वाचमादत्त । 

तस्मात्पुरुषस्सर्वा वाचो वदति । 

स इमा अपस्सङ्गृह्योर्ध्व उदक्रामत् । 

सोऽगच्छद्यत्रैष ऋषभो नामान्नलोकः । 

तदन्नं वा ऋषभः । 

यदा वा अश्नात्यथर्षभ्यति । 

स षक्षत किं नु तद्रू पं कुर्वीय यन्मेऽन्यो नाभ्यारोहेदिति । 

सोऽजः पृश्निरभवत् । 

तस्मादजं पृश्निं नाधिगच्छाम । 

तद्यास्ता अपोऽहरद्या एता उपर्याप । एता एव ताः । 

अथ यां तां वाचमहरद् । य एष उपरि स्तनयित्नुर् । एषैव सा वागथ
योऽप्स्वन्तर्विद्योतते । 

स इमाः प्रजा अशनायन्तीः प्रत्यवैक्षत ३४९
