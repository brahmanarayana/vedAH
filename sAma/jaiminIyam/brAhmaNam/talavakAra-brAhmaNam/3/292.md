+++
title = "२९२"

+++

 

अथ रथन्तरम् । 

ब्रह्म वै रथन्तरम् । 

ब्रह्मण्येवैतत्प्रतितिष्ठन्तो यन्ति । 

तद्गायत्रीषु रथन्तरं भवति । योन्यामेवैतद्रे तः प्रतिष्ठायन्ति । 

अनुष्ठ्यास्य रेतस्सिक्तं प्रजायते य एवं वेद । 

गायत्रं ह खलु वै रथन्तरं गायत्री छन्दः । 

तद्यद्गायत्रीषु रथन्तरं पृष्ठं भवति । स्वेनैवैनं तदायतनेन समर्धयन्ति । 

तेनैभ्यस्समृद्धेन स्वायां जनतायामृद्धुकं भवति । 

त्रीणि वा एतानि सम्यञ्चि सन्धीयन्ते गायत्री छन्दश् । चतुर्विंश स्तोमो ।
रथन्तरं साम । 

तद्यदेतानि सम्यञ्चि सन्धीयन्ते समृद्ध्या एव । 

समस्मा ऋध्यते य एवं वेद २९२
