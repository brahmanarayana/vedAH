+++
title = "२६९"

+++

 

अथ यद्वाहिष्ठीयम् । 

अग्निर्वै देवेभ्यो हव्यं नवमादह्नो दशममहरभ्यतिवोढुं नाकामयत । 

ते देवा अकामयन्ताति न इदमग्निर्हव्यं वहेदिति । 

त एतत्सामापश्यन् । 

तेनैनमस्तुवन्यद्वाहिष्ठं तदग्नये बृहदर्च विभावसो । 

महिषीव त्वद्र यिस्त्वद्वाजा उदीरते 

तव द्युमन्तो अर्चयो ग्रावेवोच्यते बृहत् । 

उतो ते तन्यतुर्यथा स्वानो अर्त त्मना दिवः 

एवो अग्निं वसूयवस्सहसानं ववन्दिम । 

स नो विश्वा अति द्विषः पर्षन्नावेव सुक्रतुः 

इति । 

यथा नावातिपारयेदेवमेवैभ्य एतदग्निर्हव्यं नवमादह्नो दशममहरभ्यत्यपारयत् । 

एष ह वा एतदतिपारयितुमर्हति । 

तद्यदत्र यद्वाहिष्ठीयं भवति यज्ञस्यैव सन्तत्यै । 

समस्मै यज्ञस्तायते तस्याग्निर्हव्यं पारयति य एवं वेद । 

तदूर्ध्वेळं भवति बृहतो रूपं बार्हतेऽहन् । 

तेन वै रूपसमृद्धम् २६९
