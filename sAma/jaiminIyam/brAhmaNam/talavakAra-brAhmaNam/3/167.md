+++
title = "१६७"

+++

 

छन्दांसि यदमुमादित्यमुदयच्छंस्तानि नाशक्नुवन्नुद्यन्तुम् । 

तानि द्विपदाञ्छन्दांस्यब्रुवंस्त्वयि प्रतिष्ठायैतमुद्यच्छामेति । 

तानि वै मेऽन्नं भवतेति । 

अन्नं ते भवाम इत्यब्रुवन् । 

तद्ब्राह्मणो ह वै छन्दो द्विपदस् । तान्यस्यैतान्यन्नमिह चामुत्र च । 

तान्येतानि छन्दांसि द्विपदायां प्रतिष्ठायैतमादित्यमुद्यच्छन्त्येतांश्च
यज्ञक्रतून् । 

तद्यत्पृच्छेयुः कस्माद्द्विपदष्षष्ठेऽहन्क्रियन्त इति । प्रतिष्ठित्या
इत्येव ब्रूयात् । 

तस्मादेता अत्र नान्तरित्याः । 

ता एता भवन्त्यग्ने

त्वं नो अन्तम

इति १६७
