+++
title = "०७३"

+++

 

ते होचुर्ब्राह्मणो वा अयमृषिरासीत् । 

दुरपहरा वा अस्य जाया । 

हन्तास्मा इमां ददामेति । 

तां हास्मै ददुः सा होवाच पुनर्वाव त्वा परोक्षेणेव जिघांसन्ति । 

तस्यां मोपवेशीरिति । 

ते ह प्रययुः । 

तस्मै ह हिरण्मयीमासन्दीं प्रच्छाये निदधुः । 

तस्यां ह प्रमत्त उपविवेश । 

सा हैनं तदेव शिला भूत्वाभिसंविवेष्टे । 

तदु ह त्रिशोकनभाकौ पुत्रावनुबुबुधातेऽसुरा ह वै नौ पितरं
शिलयाभिसमविवेष्टन्निति । 

तावागच्छताम् । 

सोऽकामयत नभाकः प्रैनान्दम्भयेयमिति । 

स एतन्नाभाकं सूक्तमपश्यत् । 

तेनैनामभ्यष्टौत् । 

तस्यां पर्यदृश्यत ७३
