+++
title = "३५९"

+++

 

तस्योषस्येव पत्नी चन्द्र मास्सोमपीथः । 

तस्मात्सपत्नीको दीक्षत । 

सा हैषा देवता दीक्षमाणस्य तेज इन्द्रि यं वीर्यं यश आदत्ते । 

स दीक्षिष्यमाण आदित्यमुपतिष्ठेत त्वं देवता दीक्षितासि । 

सा दक्षिमाणस्य तेज इन्द्रि यं वीर्यं यश आदत्से । 

मा मे तेज इन्द्रि यं वीर्यं यश आदिथाः । 

तव दीक्षं अनु दक्षि इति । 

तस्यैषा देवता दीक्षमाणस्य तेज इन्द्रि यं वीर्यं यशो नादत्ते । 

तदेतदुक्थस्यैव स्तोम्भः । 

ते येऽर्वाञ्चो रश्मयस्तैरस्येमे लोका स्तब्धा य एतस्मादर्वाञ्चोऽथ यत्किं
च प्राणभृत्सशारीरम् । 

अथ य ऊर्ध्वास्तैरु अस्य ते लोका स्तब्धा य एतस्मात्पराञ्चोऽथ यत्किं
चाभृतमशरीरम् । 

तद्यदेषा देवतोभयान्देवासुरानन्तरा स्तवध्वा तिष्ठति तस्मादेतत्स्तम्भः । 

स ह वै स्तब्धस्सस्तभेत । 

अथो य एनं स्तभस्योपमीमांसेत तं ब्रूयाद्या स्तब्धा देवता तस्यै त्वा
वृश्च्यामीमामार्तिं न्येष्यसीति । 

तां दैवार्तिं न्येति । 

ते येऽर्वाञ्चो रश्मय एते हावशा मृत्योरन्नवन्तः । 

अथ य ऊर्ध्वास्त उ हामृतलोकाः । 

ते येऽर्वाञ्चो रश्मय एते होरयो नाम यथा नळो वासुशिर स्याद्वे अर्वा । 

अथ य ऊर्ध्वास्त उपरीयांसो नाम । 

स यथा हस्ती हस्तेनादाय पृष्ठ्येऽध्यस्येतैवमेवैषा देवतैतद्विद्वांसमुरुभी
रश्मिभिरादायावरीयस्वध्यस्यते । 

तमस्येष लोको य एतस्मात्पराचीनः ३५९
