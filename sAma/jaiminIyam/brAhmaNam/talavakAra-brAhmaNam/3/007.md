+++
title = "००७"

+++

 

क्त्च्छन्दांस्येवास्यै तुरीयं वहन्ति । 

तामेतां प्रतीचीं पराचीं तिरश्चीमन्नाद्यायासते । 

तस्मात्पशुं प्रत्यञ्चं पराञ्चं तिर्यञ्चमुपजीवन्ति । 

प्रजापतिर्जायमान एव सह पाप्मनाजायत । 

सोऽकामयताप पाप्मानं हनीयेति । 

स एतं व्यूढछन्दसं द्वादशाहं यज्ञमपश्यत् । 

तमाहरत् । 

तेनायजत । 

तेन विष्वञ्चं पाप्मानं व्यौहत । 

स यः पाप्मगृहीत इव मन्यते स एतेन व्यूढछन्दसा द्वादशाहेन यजेत । 

विष्वञ्चं हैव पाप्मानं व्यूहते । 

प्रजा ह तु संसर्पका इव भवन्ति । 

तद्यद्गायत्र्\! याण्युत्तराण्याज्यानि भवन्ति प्रजानामेवासंसर्पाय । 

मयूखो वा एष वा धरुणो यद्गायत्री । 

तस्यां द्वादशाहो धृतोऽसंसर्पाय ७
