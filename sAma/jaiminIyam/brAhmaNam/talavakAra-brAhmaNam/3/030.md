+++
title = "०३०"

+++

 

तासु सीदन्तीयम् । 

देवा वा अकामयन्त स्वर्गे लोके सीदेमेति । 

त एतत्सामापश्यन् । 

तेनास्तुवत । 

ततो वै ते स्वर्गे लोकेऽसीदन् । 

स्वर्गे लोके सीदामेति सत्रमासते । 

स्वर्ग एव लोके सीदन्ति । 

यदु देवा एतेन साम्ना स्वर्गे लोकेऽसीदंस्तस्मात्सीदन्तीयमित्याख्यायते । 

तद्वेवाचक्षते शङ्क्विति । 

शङ्कुना वै तद्दृंहन्ति यद्दधिषेण्यं भवति । 

दधिषेण्यमिवैतदहर्यद्द्वितीयम् । 

तस्माद्द्वितीयेऽहन्क्रियते । 

इन्द्र मच्छ सुता इमे वृषणं यन्तु हरयः । 

श्रुष्टे जातास इन्दव स्वर्विदः । 

इत्यृचा वै पूर्वमह स्वर्वत्क्रियते । साम्नैतत् । 

राथन्तरं हि पूर्वमहर् । बार्हतमेतत् ३०
