+++
title = "१२२"

+++

 

स होवाच च्यवनो वै स भार्गवोऽभूत् । 

स वास्तुपस्य ब्राह्मणं वेद । 

तं नूनं पुत्रा वास्तौ हित्वा प्रायासिषुरिति । 

तमाद्रुत्याब्रवीदृषे । नमस्तेऽस्तु । 

शार्यात्यभ्यो भगो मृळेति । 

अथ ह सुकन्या शार्यात्या कल्याण्यास । 

स होवाच स वै मे सुकन्यां देहीति । 

नेति होवाच । 

अन्यद्धनं ब्रूष्वेति । 

नेति होवाच । 

वास्तुपस्य वै ब्राह्मणं वेद । 

तां म इहोपनिधायासायमेवाद्य ग्रामेण यातादिति । 

ते वै त्वा मन्त्रयित्वा प्रतिब्रवामेति । 

ते होचुर्मन्त्रयित्वा -एकं वै द्वे त्रीणि परममनया धनानि लभेमह्य् ।
अथैनयेह सर्वमेव लप्स्यामहे । 

हन्तास्मा इमा ददामेति । 

तां हास्मै ददुः । 

तां होचुः कुमारि । स्थविरो वा अयं निष्ठावो नालमनुसरणाय । 

यदैव वयं युनजामहा । अथान्वाधावतादिति । 

सा हेयं युक्तं ग्राममनुसरिष्यन्त्यनूत्तस्थौ । 

सा होवाचाहे परिधाव सखायं जीवहायिनमिति । 

सा यदीतीयाय यदीति १२२
