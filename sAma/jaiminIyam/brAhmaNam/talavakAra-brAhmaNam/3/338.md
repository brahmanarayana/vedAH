+++
title = "३३८"

+++

 

तानीमानि षडक्षराण्यभिहिङ्ङकरोत् । 

ततष्षण्णिरमिमीत । 

तानि द्वाचशाभवन् । 

तानि पुनरेवाभिहिङ्ङकरोत् । 

ततष्षण्णिरमिमीत । 

तान्यष्टादशाभवन् । 

तानि पुनरेवाभिहिङ्ङकरोत् । 

ततष्षण्णिरमिमीत । 

तानि चतुर्विंशतिरभवन् । 

तदेव चतुर्विंशं दशममहरभवदनुष्टुप्छन्दसाम् । 

तस्मादु त्रिहिङ्कृतं साम । 

तदाहुरति त्रिवृतं स्तोमा यन्ति । न गायत्रीं छन्दांसीति । 

नाहैव त्रिवृतं स्तोमा अतियन्तीति ब्रूयान्नो गायत्रीं छन्दांसीति । 

त्रिप्रायणा हि स्तोमास्त्रिमध्यास्त्र्\! युदयाः । 

एतदु गायत्रीं सर्वाणि छन्दांसि नातियन्ति । 

तदेतद्त्रिवृतश्चैव स्तोमस्य पुष्टं गायत्र्\! यै छन्दसो यदेष द्वादशाःअः ।

तद्ब्रह्म वै गायत्री । 

क्षत्रं त्रिवृत् । 

यत्स वज्रस्तेन क्षत्रम् । 

तदेतद्ब्रह्म च क्षत्रं चैष द्वादशाहः । 

तदु वा आहुर्ब्रह्म वै त्रिवृद् । ब्रह्म गायत्री । ब्रह्मैष द्वादशाहो ।
ब्रह्मैवैष सर्वो द्वादशाह इत्येव वेदितव्यम् । 

तस्यैतौ श्लोकौ 

चत्वारोऽग्रे प्र वहन्ति युक्तास्ते षड्भवन्ति परमे व्योमन् । 

ते द्वौ द्वौ भूत्वा प्र पतन्ति पक्षैस्तेऽस्मिन्कस्मिन्प्रतितिष्ठन्ति
गत्वा 

द्वौ स्तोमौ गायत्रीं वसाते द्वौ त्रिष्टुभं जगतीं द्वौ वसाते । 

तेभ्यो महत्प्र रिरिचेति षड्भ्यस्तस्मिन्सर्वे प्रतितिष्ठन्ति गत्वा ३३८
