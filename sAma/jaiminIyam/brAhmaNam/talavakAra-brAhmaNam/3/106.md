+++
title = "१०६"

+++

 

ता अब्रुवन्रूपाणि ह नो वेत्थ । 

तानि नः प्रयच्छ । यैर्वयं रूपिणीरसाम । 

रूपी स ब्राह्मणोऽसद्योऽस्मा वेदेति । 

ताभ्यो रूपाणि प्रायच्छत् । 

यत्प्रावृषि निहतरजस्कायै प्रथमं सञ्जायमानाया अस्यै रूपं भवति । तदस्यै
प्रायच्छत् । 

यद्वेव प्रावृषि निहतरजस्कस्यान्तरिक्षस्य रूपं भवति । तदमुष्यै प्रायच्छत्
। 

एतानि ह वा आसां रूपाणि । 

तास्संवत्सरमुषित्वापैवाक्रामन् । 

सोऽब्रवीत्कथापाक्रमिष्टेति । 

ता अब्रुवन्नामानि ह नो वेत्थ । 

तानि नः प्रयच्छ । यैर्वयं नामिनीरसाम । 

नामी स ब्राह्मणोऽसद्योऽस्मा वेदेति । 

ताभ्यो नामानि प्रायच्छत् । 

भूस्त्वमसीतीमामब्रवीद् । भुवस्त्वमित्येतां । स्वस्त्वमित्यमूम् । 

एतानि ह वा आसां नामानि । 

तास्संवत्सरमुषित्वापैवाक्रामन् । 

सोऽब्रवीत्कथापाक्रमिष्टेति १०६
