+++
title = "०२७"

+++

 

तासु माधुच्छन्दसम् । 

मधुच्छन्दा वै वैश्वामित्रोऽकामयताग्र्यो मुख्यो ब्रह्मवर्चसी स्यामिति । 

स एतत्सामापश्यत् । 

तेनास्तुत । 

ततो वै सोऽग्र्यो मुख्यो ब्रह्मवर्चस्यभवत् । 

अग्र्या मुख्या ब्रह्मवर्चसिनोऽसामेति सत्रमासते । 

अग्र्या एव मुख्या ब्रह्मवर्चसिनो भवन्ति । 

यदु मधुच्छन्दा वैश्वामित्रोऽपश्यत्तस्मान्माधुच्छन्दसमित्याख्यायते । 

तदैळमच्छावाकसाम भवति । 

पशवो वा इळा । 

पशुष्वेवैतत्प्रतितिष्ठन्ति २७
