+++
title = "०७१"

+++

 

तदाहुरन्नाद्यं वा एतस्माद्धरन्ति यस्मादग्निं हरन्तीति । 

तमनुमन्त्रयेत

पुनरूर्जा नि वर्तत्व पुनरग्न इषायुषा । 

पुनर्नः पाह्यंहसः 

सह रय्या निवर्तस्वाग्ने पिन्वस्व धारया । 

विश्वप्स्न्या विश्वतस्परि 

इति पुनरेवान्नाद्यमात्मन्धत्ते । 

येन प्रस्तौति तेन निधनमुपयन्ति । 

तस्मादसावादित्य आ च परा च सञ्चरति । 

यत एवाद्योदगात्तत श्व उदेता । 

अथ वामदेव्यम् । 

पशवो वामदेव्यम् । 

पशुमन्त एव भवन्त्येनेन तुष्टुवानाः । 

विश्वाः पृतना अभिभूतरं नरस्सजूस्ततक्षुरिन्द्रं जजनुश्च राजस

इति जनद्वतीर्भवन्ति । 

जनद्वदेतस्य वैराजस्याह्नो रूपम् ७१
