+++
title = "०९४"

+++

 

अथ वार्शम् । 

वृशो वै जानस्त्रियरुणस्य त्रैवृष्णस्यैक्ष्वाकस्य राज्ञः पुरोहित आस । 

अथ ह स्म ततः पुरा राजभ्यः पुरोहिता एव रथान्सङ्गृह्णन्त्यौपद्र ष्ट्र्याय
नेदयं पापं करवदिति । 

तौ हाधावयन्तौ ब्राह्मणकुमारं पथि क्रीडन्तं रथचक्रेण विचिच्छिदतुः । 

इतरो हाधावयन्नभिप्रयुयावापेतर आययाम । 

स हाधिगत्य न शशाकापायन्तुम् । 

तं ह तदेव विचिच्छिदतुः । 

तस्मिन्होदाते त्वं हन्तासि त्वं हन्तासीति । 

स ह वृशोऽभीशून्प्रकीत्यावतिष्ठन्नुवाच त्वं हन्तासीति । 

नेति होवाच । 

यो वै रथं सङ्गृह्णाति स रथस्येशे । 

त्वं हन्तासीति । 

नेति हेतर उवाचाप वा अहमायांसं । स त्वमभिप्रायौषीस् । त्वमेव हन्तासीति ९४
