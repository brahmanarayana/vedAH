+++
title = "०९७"

+++

 

सोम उ ष्वाणस्सोतृभिर्

इति सिमानां रूपम् । 

अधि ष्णुभिरवीनाम्

इति गोमतीः पशुमतीर्भवन्ति पशूनामेवावरुद्ध्यै । 

पशवो ह्येतदहः । 

समुद्रं न संवरणान्यग्मन्मन्दी मदाय तोशत

इति समुद्र वतीर्भवन्ति । 

आपो ह्येतदहः । 

ता न्यूनाक्षरा भवन्ति । 

सप्ताक्षराण्येकानि पदानि भवन्ति । नवाक्षराण्येकान्य् ।
एकादशाक्षराण्येकानि ।
द्वादशाक्षराण्येकानि । 

तदेतदभिपूर्वमेव शक्वरीणां रूपमुपगच्छन्ति । 

तास्वानूपमनुतोदवत्सिमानां रूपम् । 

अनुतुन्नाद्वै प्रजाः पशवः प्रजायन्ते । 

प्र प्रजया पशुभिर्जायते य एवं वेद । 

अनूपो वै धीतोनिरकामयतोभयं ब्रह्म च क्षत्रं चावरुन्धीय । राजा सन्नृषि
स्यामिति । 

स एतत्सामापश्यत् । 

तेनास्तुत । 

ततो वै स उभयं ब्रह्म च क्षत्रं चावारुन्द्ध । राजा सन्नृषिरभवत् । 

उभयमेव ब्रह्म च क्षत्रं चावरुन्द्धे । राजा सन्नृषिर्भवति य एवं वेद । 

यद्वनूपो धीतोनिरपश्यत्तस्मादानूपमित्याख्यायते ९७
