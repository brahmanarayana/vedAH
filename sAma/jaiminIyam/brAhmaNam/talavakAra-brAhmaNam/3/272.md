+++
title = "२७२"

+++

 

अथ साध्रं सिद्ध्या एव । 

तन्मध्येनिधनं भवति प्रतिष्ठायै । 

समुद्रं वा एतेनारम्भणं प्रप्लवन्ते य आर्भवं पवमानमुपयन्ति । 

तद्यन्मध्येनिधनं भवति प्रतिष्ठित्या एव । 

देवा वा अकामयन्त कृतङ्कृतं नस्सिध्येदिति । 

त एतत्सामापश्यन् । 

तेनास्तुवत । 

ततो वै तेषां कृतङ्कृतमसिध्यत् । 

कृतङ्कृतं नस्सिध्येदिति सत्रमासते । 

कृतङ्कृतं हैवैभ्यस्सिध्यति । 

यद्वेवैषामेतेन साम्ना कृतङ्कृतमसिध्यत्तस्मात्साध्रमित्याख्यआयते । 

सध्रिर्वैरूपः पशुकामस्तपोऽतप्यत । 

स एतत्साम्पआश्यत् । 

तेनास्तुत । 

स एतामिळामुपैत् । 

पशवो वा इळा । 

ततो वै स पशूनवारुन्द्ध । 

तदेतत्पशव्यं साम । 

अव पशून्रुन्द्धे बहुपशुर्भवति य एवं वेद । 

यदु सध्रिर्वैरूपोऽपश्यत्तस्मात्साध्रमित्याख्यायते २७२
