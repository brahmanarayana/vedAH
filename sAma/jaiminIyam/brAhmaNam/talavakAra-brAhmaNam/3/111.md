+++
title = "१११"

+++

 

तानि सर्वाणि छन्दांसि सम्भृत्य तैरिन्द्रो वृत्रमहन् । 

यन्महान्तमहंस्तस्मान्महानाम्नयः । 

यदशक्नोत्तस्माच्छक्वर्यः । 

यन्मट्वियमकरोत्तस्मान्मट्वीः । 

यत्सीमानमभिनत्तस्मात्सिमाः । 

अथो हैनास्सीमत एव समृजे । 

सिम इति वै श्रेष्ठमाचक्षते । 

सिम श्रेष्ठ स्वानां भवति य एवं वेद । 

ता ह वा एता इन्द्रा एव नाम । 

इन्द्रो वै यत्र महानाम्नीषु मिथुनत्वमैच्छत । ता एनमब्रुवन्स वै नः
प्रयच्छेति । 

किमिति । 

यत्त एतन्नामेति । 

ताभ्यस्तत्प्रायच्छत् । 

तस्मादेता इन्द्रा नाम । 

एतद्ध वा आसां प्रियं गुह्यं नाम यदिन्द्रा ः\! । 

स यो हासामेतद्विद्वान्परिहरत । आगामुकमेनं प्रियं भवति पश्यते प्रियम् । 

तस्मादेता महानाम्नय इति परोक्षमाख्यायन्ते १११
