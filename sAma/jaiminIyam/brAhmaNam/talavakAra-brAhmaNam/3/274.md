+++
title = "२७४"

+++

 

तासु श्रुधीयम् । 

प्रजापतिर्यज्ञमसृजत । 

तं देवेभ्यः प्रायच्छत् । 

स क्षयाद्विभ्यत्प्राद्र वत् । 

ते देवा अकामयन्त शृणुयान्न इति । 

त एतत्सामापश्यन् । 

तेनैनं श्रोधियेत्यन्वह्वयन् । 

सोऽशृणोत् । 

तमब्रुवन्नभि न आवर्तस्वेति । 

क्षयाद्वै बिभमीति । 

नेत्यब्रुवन् । 

तस्मै वै मे श्रद्धां कुरुतेति । 

तस्मै श्रोधियेत्येव श्रद्धामकुर्वन् । 

तमेह्या इत्येव न्यह्वयन्त । 

ततो वै तेभ्यो यज्ञो नोदक्रामत् । 

तत एवानुपावर्तत । 

उक्त्रान्त इवैतर्हि यज्ञो भवति नवमेऽहन् । 

तद्यदत्र श्रुधीयं भवति । समेवैनमेतेन यज्ञं निह्वयन्ते । 

तस्माच्छ्रोधियेत्येव प्रथमायां कुर्याच्छ्रोधेमेत्युत्तरयोः । 

अथो यस्मै जीवातुं कामयेत । तमेतनैव निह्वयेत २७४
