+++
title = "२६०"

+++

 

तासु सामराजम् । 

श्रीर्वै राज्यम् । 

अश्नुते श्रियं गच्छति राज्यं य एवं वेद । 

तद्वेवाचक्षते संवदिति । 

प्रवता वै देवा स्वर्गं लोकमायन्नुद्वतोदपतन् । 

संवता समाश्नुवत । 

तद्यदेतानि सामानि भवन्ति प्रवतैव स्वर्गं लोकं प्रयन्त्य् ।
उद्वतोत्पतन्ति । 

संवता समश्नुवते । 

तान्यु वाङ्निधनानि भवन्ति । 

वाचश्छन्दोमैस्समिच्छन्ति । 

आप्तेव वा एतर्हि वाग्भवति । 

छन्दोमेषु तद्यदेतानि वाङ्निधनानि भवन्ति । तामेवैतद्वाचं
प्रत्यक्षमुपयन्ति २६०
