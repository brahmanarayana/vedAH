+++
title = "१५४"

+++

 

रेवतीर्नस्सधमाद

इति रेवतयो भवन्ति । 

समादेवैतत्सममुपयन्ति । 

गायत्र्\! यो मध्यन्दिनस्यान्त्या भवन्ति । 

गायत्र्\! य एताः । 

स यथा समात्समं सङ्क्रामेत्तादृक्तत् । 

यातयामानि वा एतर्ह्यन्यानि छन्दांसि । गायत्र्\! येवायातयाम्नी । 

यातयामभि स्तोत्रैर्यातयामभिश्शस्त्रैर्वषट्कारो यातयाम । 

ऋतुमन्ति पञ्चाहान्यनृतु षष्ठम् । 

तद्यद्धोत्रा ऋतुयाजान्नाना वषट्कुर्वन्ति तेनैव षष्ठमहरृतुमत्क्रियते । 

तासु वारवन्तीयम् । 

एतद्ध वै रेवद्रै वत्यं यद्रे वतीषु वारवन्तीयम् । 

रेवान्भवत्यास्य रेवान्रैवत्यो जायते य एवं विद्वान्रेवतीषु वारवन्तीयेन
स्तुते । 

एतद्वै बृहद्रै वत्यं यद्रे वतीषु वारयन्तीयम् । 

बार्हतं षष्ठमहः । 

तेनैव षष्ठमहर्बार्हतं क्रियते । 

अग्निर्वा एष वैश्वानरो यत्पृष्ठ्यष्षडहः । 

ऋतवो वै पृष्ठानि । 

संवत्सर ऋतवः । 

संवत्सरोऽग्निर्वैश्वानरः । 

सोऽशान्त ईश्वरः प्रदग्धोः । 

तद्यद्वारवन्तीयं पृष्ठं भवत्यग्नेरेव वैश्वानरस्य शान्त्या अप्रदाहाय १५४
