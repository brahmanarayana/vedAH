+++
title = "२९३"

+++

 

एते ह खलु वा अर्क्योदामनीये एते रथन्तरस्याक्षरे व्यतिषक्ते । 

एताभ्यं एवैतद्द्विषन्तं भ्रातृव्यमुपोभ्योत्तिष्ठन्ति । 

तदाहुर्व्यूढमेतदहा३स्समूढा३मिति । 

उभयमिति ब्रूयाद् । व्यूढं च समूढं चेति । 

सामभिर्व्यूढं छन्दोभिस्समूढमिति । 

एता भवन्ति

मा चिदन्यद्वि शंसते

ति मासानेवैतदर्धमासानभिवदति । 

अथो तेषामेव प्रजापतिमनु प्रजायत । 

इन्द्र मिति स्तोता वृषणं सचा सुते मुहुरुक्था च शंसत 

अवक्रक्षिणं वृषभं यथाजुवं गां न चर्षणीसहम् । 

इति गोमतीः पशुमतीर्भवन्ति पशूनामेवावरुद्ध्यै । 

तासु मैधातिथमुक्तब्राह्मणम् । 

उदु त्ये मधुमत्तमा

इत्युद्वतीरुत्थानीयेऽहन्भवन्त्य् । अथो स्वर्गस्यैव
लोकस्याभ्युत्क्रान्त्यै । 

स्वर्गो ह्येष लोको यद्दशममहः २९३
