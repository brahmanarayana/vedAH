+++
title = "०८९"

+++

 

उत्तिष्ठन्नोजसा सहे

त्यैन्द्रं भवति । 

त्रिणवो वै स्तोम ओजो वीर्यम् । 

तमेवैतत्प्रत्यक्षमनुवदन्ति । 

अनु त्वा रोदसी उभे

इतीमे ह वाव रोदसी । 

एते एवैतदभिवदति । 

स्पर्धमानमददाताम्

इत्येते वा एनं तत्स्पर्धमानमन्वददाताम् । 

इन्द्र यद्दस्युहाभव

इति घ्नद्वत् । 

एतद्वै यजमानस्य स्वं स्तोत्रं यद्ब्रह्मणः । 

स्व एव तदायतने यजमानस्य सर्वं पाप्मानं घ्नन्ति । 

वाचमष्टापदीमहं नवस्रक्तिमृतावृधम् । 

इन्द्रा त्परि तन्वं ममे 

इति गायत्री वै वागष्टापदी । 

तस्यै त्रिवृदेव स्तोम स्रक्तयः । 

एतद्वै दैव्यं परमं मिथुनं प्रजननं यत्त्रिवृच्च स्तोमो गायत्री च छन्दः । 

दैव्यमेव तत्परमं मिथुनं प्रजननं दधति यजमानस्य प्रजात्यै ८९
