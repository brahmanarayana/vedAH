+++
title = "१४४"

+++

 

पञ्चमाद्वै देवा अह्नष्षष्ठमहर्निरमिमत । 

तस्मा आयतनमैच्छन् । 

तस्मै रेवतीरेवायतनमविन्दन् । 

आयतनवान्भवति य एवं वेद । 

पशवो वै रेवतयः । 

आत्मा मध्यन्दिनः । 

तद्यद्रे वतीर्मध्यन्दिनमभि
प्रत्याहरन्त्यात्मन्नेवैतत्पशून्प्रतिष्ठापयन्ति
। 

पशवो वै रेवतयः । 

आत्मा मध्यन्दिनः । 

तद्यद्रे वतीर्मध्यन्दिनमभि प्रत्याहरन्त्यात्मन्नेवैतत्पयः
प्रतिष्ठापयन्ति । 

रेतो वै रेवतयः । 

आत्मा मध्यन्दिनः । 

तद्यद्रे वतीर्मध्यन्दिनमभि प्रत्याहरन्त्यात्मन्न् एवैतद्रे तः
प्रतिष्ठापयन्ति । 

रेतो वै रेवतयः । 

रेत उ रैवतं साम । 

वज्रा ह खलु वा एते यद्रै वतस्य साम्नो निधनानि । 

तद्यद्रे वतीषु रैवतं पृष्ठं कुर्युर्वज्रेण रेतो वीयुस्ता
यत्पुरस्तात्पवमाने कुर्वन्ति । वज्रेण
नेद्रे तो व्ययामेति १४४
