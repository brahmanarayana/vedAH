+++
title = "३५४"

+++

 

अथो आहुरपहतपाप्मानो वै देवाः । 

ते न स्वपन्ति । 

त उ श्रमस्य भूम्ना सममीलयन् । 

तेषामु स्वपतां प्रमत्तानामसूरास्तेज इन्द्रि यं
वीर्यमादायाप्स्वन्वभ्यवानयन्
। 

तद्विष्णुरन्वपश्यत् । 

तेषां ह देवानां प्रबुबुधानानामप्रियमासीत् । 

तान्विष्णुरब्रवीन्मा वोऽप्रियं भूत् । 

अहं वै तदन्वख्यमिति । 

तानप्स्वन्वभ्यवानयत् । 

तदप्स्वन्तः पर्यपश्यन्यथा पृष्ठात् ककुदुदीषिता स्यादेवम् । 

तदेताभिरेताभिरेव व्याहृतिभिरादाय विष्णवे प्रायच्छन् । 

तदिदं विष्णुस्तेज इन्द्रि यं वीर्यं धारयन्समैषत् । 

तस्माद्ध्रस्वो विष्णुः । 

तस्मादु ह्रस्वं वैष्णवं गामालभन्ते । 

स यत्र धारयन्पराक्रमत तदेव । विष्णुपदमभवत् । 

तस्माद्यो विष्णुपदीयः कैकेयस्स यज्ञ आत्तरः । 

एतं ह्यस्मिन्यज्ञमन्वविन्दन् । 

स य एतदेवं वेदा द्विषतो भ्रातृव्यस्य तेज इन्द्रि यं वीर्यं दत्ते ३५४
