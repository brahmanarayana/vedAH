+++
title = "१०३"

+++

 

अथ महानाम्नयः । 

महानाम्नीर्वा अनु प्रजाः प्रजायन्ते । 

नित्यवत्साः पशवः । 

ता एता महानाम्नयस्सं भार्याः । 

तस्मान्मनुष्या गर्भिणः कनीयश्शोभन्ते । 

सम्भार्यो हि स तेषां गर्भो नित्यः । 

नित्यवत्साः पशवोऽनुप्रजायन्ते । 

तस्मात्पशवो गर्भिणो भूयश्शोभन्ते । 

मात्यो हि स तेषां गर्भो नित्यः । 

अथ वामदेव्यम् । 

पशवो वै वामदेव्यम् । 

पशुमन्त एव भवन्त्येनेन तुष्टुवानाः । 

अथ बार्हद्गिररायोवाजीये पाङ्क्ते पाङ्क्तेऽहनि क्रियेते पाङ्क्ता वै पशवः । 

पशव एतदहः पशूनामेवावरुद्धयि । 

ते उ अथकारवच्चाध्यर्धेळं च भवतः प्रत्यक्षां शक्वरीणां रूपं शाक्वरेऽहन् ।

तेन वै रूपसमृद्धे । 

तदाहुस्स वाद्य भोगिः प्रस्नायाद्य आभ्यः पारे प्रतिष्ठां च तीर्थं च
विन्देदिति । 

गावो वै शक्वर्यः । 

तासामेषा पारे प्रतिष्ठा च तीर्थं च यदथकारश्चाध्यर्धा चेळा । 

निष्ठाभिश्शक्वरीभिः पाप्मानं तरति । श्रियमश्नुते य एवं वेद । 

तदैळमच्छावाकसाम भवति । 

पशवो वा इळा । 

पशुष्वेवैतत्प्रतितिष्ठन्ति १०३
