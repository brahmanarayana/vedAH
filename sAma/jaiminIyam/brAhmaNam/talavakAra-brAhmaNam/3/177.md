+++
title = "१७७"

+++

 

त्रयो वैश्वानरा अतिरात्रा अतिरात्रा द्वादशाहे कार्या इत्याहुः । 

प्राणः प्रथमो वैश्वानरोऽपानो द्वितीयो । व्यानस्तृतीयः । 

वाग्वा एषा प्रतता यद्द्वादशाहः । 

तां त्वयि विच्छिन्द्युः । 

तां हार्यलः काहोळिरुपेयाय त्र्\! यनीका विजित्येति । 

तमु ह ब्राह्मण उवाचानुष्ठ्या प्राणानुपागात् । 

वि वाचमच्छैत्सीदिति । 

तस्य ह तत्कुलं व्येव चिच्छिन्द्युः । 

तां हार्यलः काहोळिरुपेयाय त्र्\! यनीका विजित्येति । 

तमु ह ब्राह्मण उवाचानुष्ठ्या प्राणानुपागात् । 

वि वाचमच्छैत्सीदिति । 

तस्य ह तत्कुलं व्येव चिच्छिदे । 

ज्योक्तु हैव जिजीव । 

तदु ह पश्चेवानुसन्ताययाञ्चक्रे । 

मूर्धानं दिवो अरतिः पृथिव्या

इत्येवंरूपेण वैश्वानरः कार्यः । 

तन्न वाचं विछिनत्ति । नाग्निं वैश्वानरमन्तरेतीति । 

प्र वश्शुक्राय भानवे भरध्वम्

इति प्रवती कार्याः । 

प्रणिनीषेण्यं वा एतदहः । 

प्रेति गायत्र्\! यै रूपम् । 

गायत्र्\! या एवैतद्रू पेण प्रयन्ति । 

भूयांसि रूपाण्यपराध्यन्त । 

इतराण्येव भूयांसि रूपाणि । 

यन्

मूर्धानं दिवो अरतिं पृथिव्या

इत्याह द्यावापृथिवीयो वातिरात्रोऽतिरात्र एवैतेन रूपेण क्रियते । 

वैश्वानरमृत आ जातमग्निम्

इत्यग्निरेव वैश्वानरः प्रत्यक्षं भवति । 

कविं सम्राजमतिथिं जनानाम्

इति माध्यन्दिनं सवनम् । 

आसन्ना पात्रं जनयन्त देवा

इति षष्ठस्याह्नस्तृतीयसवनम्प्रत्युपगच्छन्ति १७७
