+++
title = "१४३"

+++

 

इन्द्रा येन्दो मरुत्वत

इति माध्यन्दिनस्य पवमानस्य गायत्र्\! यो भवन्ति बृहतो रूपम् । 

बार्हतमेतदहः । 

तं त्वा विप्रा वचोविदः परिष्कृण्वन्ति धर्णसिम्

इति परिवतीर्भवन्त्यन्तस्य रूपम् । 

अन्तो ह्येतदहः । 

रसं ते मित्रो अर्यमे

ति रसो ह्येतदहः । 

यो वै पञ्चमादह्नो रसोऽत्यनेदत्तदेतदहरभवत् । 

स एष रस एव । 

पिबन्तु वरुणः कवे । 

पवमानस्य मरुतः 

इति मरुत्वतीर्भवन्ति । 

मरुत्वद्वै मध्यन्दिनस्य रूपम् । 

मध्यन्दिनस्यैव तद्रू पान्न यन्ति । 

तासु गायत्रमुक्तब्राह्मणम् । 

अथ रेवतयः । 

पशवो वै सिमाः । 

पशवो रेवतयः । 

पशव एतदहः । 

पशुमन्त एव भवन्त्येनेन तुष्टुवानाः । 

शक्वर्यो वा इदं तेजसा प्रातपन् । 

तेजसा नाभिमृश्या आसन् । 

तासां देवाः प्रदाहादबिभयुः । 

तेऽब्रुवन्सर्वं वा इदमिमाः प्रधक्ष्यन्ति । 

एतेदमासां शमयामेति । 

तासां द्वे एकस्यै पदे निरमिमतैकमेकस्यै । 

यस्यै द्वे निरमिमत तदेतां द्विपदां प्रत्युपादधुर् । यस्या एकं तदेकपदाम्
। 

सैवैषा त्रिपदा गायत्र्\! यभवत् । 

समानं वा एतच्छन्दः । 

तद्द्वेधा व्यौहन्भूम्ने च शान्त्यै च । 

बहुः प्रजया पशुभिर्जायते य एवं वेद १४३
