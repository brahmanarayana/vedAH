+++
title = "११३"

+++

 

ऊधः प्रथमं कुर्यादथ वत्समथ पुरुषम् । 

धीतं हैवास्याप्रत्तमनुपजीवनीयं भवति । 

अथ यं कामयेतापशु स्यादिति वत्समस्यान्तरियात् । 

पशवो वै वत्सः । 

पशूनेवास्यान्तरेति । 

अथ यं कामयेत रुद्रो ऽस्य पशूञ्छमयेदित्यन्तरा वत्सं चोधश्च पुरुषमवदध्यात्
। 

रुद्रो वै पुरुषः । 

रुद्र मेवास्य तद्गोष्ठेऽवदधाति । 

सैषा मीमांसा । 

अथ यथैवासामिदं प्रज्ञातं स्तोत्रं तयैव स्तोतव्यम् । 

इयं वै प्रथमा महानाम्नी । तस्या अग्निरुपशः । 

इयं द्वितीया । तस्यै वायुरुपशः । 

असौ तृतीया । तस्यै सूर्याचन्द्र मसावुपशौ । 

तासां यो हृदावकिनो वेद त्रिर्विला हास्य गृहा भवन्ति तृप्ता इवारूक्षा
अन्तरतः । 

एकारा ह वा आसां हृदावकिनः । 

तस्माद्धृद एकारमुपावसेधं पशूंस्तर्पयन्ति । 

अथ य आसामलङ्कारान्वेदालङ्कुर्वन्तोऽस्यासते गृहेष्वंशुं रुक्मं निष्कं
हस्तिनमश्वतरीरथमश्वरथम् । 

स्तोमा ह वा आसामलङ्काराः । 

ता अलङ्कुर्वन्निव शोभयन्निव गायेत् । 

उप हैनमेतानि रूपाण्यक्रीतानि तिष्ठन्ते य एवं वेद ११३
