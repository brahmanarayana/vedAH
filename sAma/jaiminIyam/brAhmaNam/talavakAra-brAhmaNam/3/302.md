+++
title = "३०२"

+++

 

गौरीवितिर्वा एतं शाक्त्यस्त्रयस्त्रिंशं स्तोममपश्यदुभयेषां
पशूनामवरुद्ध्यै ये च ग्राम्या ये चारण्याः । 

ततो वै स उभयान्पशूनवारुन्द्ध । 

तद्यत्त्रयस्त्रिंशं स्तोमं नान्तर्यन्ति तस्मात्त्रयस्त्रिंश स्तोमोऽन्ततः
क्रियत । उभयेषामेव पशूनामवरुद्ध्यै । 

पुरुषो ह वा एष परस्ताद्धितस्तिष्ठति । 

दश वै पुरुषस्य हस्त्या अंशूनामवरुद्ध्यै । 

पुरुषो ह वा एष परस्ताद्धितस्तिष्ठति । 

दश वै पुरुषस्य हस्त्या अङ्गुलयो । दश पद्या । दश प्राणा । द्वे प्रतिष्ठे ।
आत्मा त्रयस्तिंशः । 

पराञ्च आरण्याः पशवः प्रेरते । 

तस्मादभ्यासृणतो मृगं श्रयन्ते । 

अभ्यासृणतो ह्येष एतत्क्रियते । 

प्रजापतेर्वा एत एकवीराः पुत्रा । यद्द्वादशाहस्य स्तोमाः । 

तदाहुश्चतुर्विंशमेतदहः । 

तत्सर्वमेव चतुर्विंशं कार्यम् । एतेषाम्प्रजापतेः
पुत्राणामेकवीराणामविलोमायेति
। 

यद्वेवैतास्त्रयस्त्रिंशदक्षरा भवन्ति तेन त्रयस्त्रिंशं स्तोमं
नान्तर्यन्ति । 

भूयांसि तु रूपाण्यपराध्यन्ते । 

इतराण्येव भूयांसि रूपाणि । 

त्रयस्त्रिंश एव कार्यः । 

त्रयस्त्रिंशद्वै सर्वा देवताः । 

सर्वास्वेवैतद्देवतासु यज्ञस्यान्ततः प्रतितिष्ठन्ति । 

अथो एष वाव दृढः प्रतिष्ठितस्सर्वदेवत्य स्तोमो यत्र त्रयस्त्रिंशः । 

तस्मात्त्रयस्त्रिंश एव स्तोमोऽन्ततः कार्य इति ३०२
