+++
title = "१६३"

+++

 

तामु कार्णश्रवसम् । 

इन्द्रो वृत्रं वज्रेणाध्यस्य नास्तृषीति मन्यमानस्स व्यस्मयत । 

तस्य कर्णौ समैषताम् । 

ताम्यां नाशृणोत् । 

सोऽकामयताबधिर स्यां । शृणुयां कर्णाभ्यामिति । 

स एतत्सामापश्यत् । 

तेनास्तुत । 

ततो वै सोऽबधिरोऽभवद् । अशृणोत्कर्णाभ्याम् । 

सोऽब्रवीदश्रौषं वै कर्णाभ्यामिति । 

तदेव कार्णश्रवसस्य कार्णश्रवसत्वम् । 

अबधिरो भवति । शृणोति कर्णाभ्यां य एवं वेद । 

तद्वेवाचक्षते गौलोममिति । 

गोलोमा आङ्गिरसः पशुकामस्तपोऽतप्यत । 

स एतत्सामापश्यत् । 

तेनास्तुत । 

स एतामिळामुपैत् । 

पशवो वा इळा ततो वै स पशूनवारुन्द्ध । 

तदेतत्पशव्यं साम । 

अव पशून्रुन्द्धे । बहुपशुर्भवति य एवं वेद । 

यदु गोलोमा आङ्गिरसोऽपश्यत्तस्माद्गौलोममित्याख्यायते । 

सोमाः पवन्त इन्दवोऽस्मभ्यं गातुवित्तमाः । 

मित्रा स्वाना अरेपस

इति रूति रेवतीनां रूपम् । 

तासु गौरिवीतमुक्तब्राह्मणम् १६३
