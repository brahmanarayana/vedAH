+++
title = "१२४"

+++

 

तद्धास्य प्रियमास । 

स सहोचाश्विनौ वै तौ दर्विहोमिणौ भिषज्यन्ताविदं चरतोऽनपिसोमौ । 

तौ त्वैतदेवागत्य श्वो वक्तारौ । 

तौ त्वं ब्रूताद्युवं वा असर्वौ स्थो । यौ देवौ सन्तावसोमपौ स्थः । 

सर्वो वै मम पतिर्यस्सोमप इति । 

तौ वै त्वा वक्तारौ कस्तस्येशे यदावमपिसोमौ स्यावेति । 

अयं मम पतिरिति ब्रूतात् । 

तेनो एव मे पुनर्युवताया आशति । 

तौ हैनां श्वो भूत एत्यैतदेवोचतुः । 

सा होवाच युवं वा असर्वौ स्थो । यौ देवौ सन्तावसोमपौ स्थः । 

सर्वो वै मम पतिर्यस्सोमप इति । 

तौ होचतुः कस्तस्येशे यदावमपिसोमौ स्यावेति । 

अयं मम पतिरिति होवाच १२४
