+++
title = "०८७"

+++

 

भूरिति व्याहृतिः । 

तदयं लोकोऽग्निर्देवता गायत्री छन्दस्त्रिवृत्स्तोमो रथन्तरं साम वसवो
देवता वनस्पतयश्चौषधयश्च । 

भुव इति व्याहृतिः । 

तदिदमन्तरिक्षं वायुर्देवता जगती छन्दस्सप्तदश स्तोमो वामदेव्यं साम रुद्रा
देवतापश्च प्राणभृच्च । 

स्वरिति व्याहृतिः । 

तदसौ लोक आदित्यो देवता त्रिष्टुप्छन्दः पञ्चदश स्तोमो बृहत्सामादित्या
देवता चन्द्र माश्च नक्षत्राणि च । 

एतदिमे लोकास्त्रिणवा भवन्ति । 

तदाहुर्मिथुनानि चत्वार्यहान्य् । अमिथुनं पञ्चममहः । 

आचतुरं वाव मिथुनं प्रजननम् । 

तद्यत्

तव श्रियो वर्षस्येव विद्युत

इत्याग्नेयमाज्यं भवति । 

तेनैव मिथुनं पञ्चममहः क्रियते । 

तवेति पुंसो रूपं । श्रिय इति स्त्रियै । 

वर्षस्येवेति पुंसो । विद्युत इति स्त्रियै । 

अग्न इति पुंस । उषसामिवेति स्त्र्\! यै । 

यदोषधीरिति स्त्रिया । अभिसृष्ट इति पुंसः । 

अभिपूर्वमेवैतन्मिथुनं प्रजननं दधति यजमानस्य प्रजात्यै ८७
