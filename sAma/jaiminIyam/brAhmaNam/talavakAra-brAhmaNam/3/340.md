+++
title = "३४०"

+++

 

स मनोमयः प्राणमयश्चक्षुर्मय श्रोत्रमयो वाङ्मय ऋङ्मयो यजुर्मयस्साममयो
ब्रह्ममयो हिरण्मयोऽमृतः प्रजापतिस्समभवत् । 

एषैव विद्युत् । 

स एष एव त्रयो वेदः । 

योर्ध्वा विद्युत्तानि सामानि । या तिरश्ची ता ऋचो । यदभीक्ष्णं मन्मलायति
तद्यजुः । 

स य एतदेवं वेदैषैव देवता भवति । 

एषा ह वै देवता संस्तुतो यज्ञो भवति । 

तद्यत्पृच्छेयुः का देवता संस्तुतो यज्ञो भवतीति । विद्युदिति ह ब्रूयात् ।

एषा ह वै देवता संस्तुतो यज्ञो भवति । 

तस्माद्यदि व्यूढछन्दसा द्वादशाहेन यजेत । 

यजेतो एव समूढछन्दसा । 

उभाभ्यां ह त्वावेष्टं भवत्येवंविदः ३४०
