+++
title = "०४४"

+++

 

अथ गौतमम् । 

उभौ वर्णौ समृद्ध्यै बार्हतं प्रस्तावेन राथन्तरमूर्धम् । 

गोतमो वै राहूगणोऽकामयत सातसनि स्यामिति । 

स एतत्सामापश्यत् । 

तेनास्तुत । 

ततो वै स सातसनिरभवत् । 

सातसनयोऽसामेति सत्रमासते । 

सातसनय एव भवन्ति । 

तद्ये च ह वै गोतमादृषयः पराञ्चो ये चार्वाञ्चस्ते गोतममेवर्षिमुभय उपासते
। 

एतं हि स महिमानमपश्यत् । 

ये च हास्मात्पराञ्चः पितरो भवन्ति । ये चार्वाञ्चस्त एनमुभय उपासते य एवं
वेद । 

यदु गोतमो राहूगणोऽपश्यत्तस्माद्गौतममित्याख्यायते ४४
