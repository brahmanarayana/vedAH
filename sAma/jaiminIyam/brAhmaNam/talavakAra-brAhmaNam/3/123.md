+++
title = "१२३"

+++

 

कृष्णसर्प उ हैवैनां प्रत्युत्तस्थौ । 

सा ह तदेव निर्विद्योपविवेश । 

अथ हाश्विनौ दर्विहोमिणौ भिषज्यन्ताविदं चेरतुरनपिसोमौ । 

तौ हैनामेत्योचतुः कुमारि । स्थविरो वा अयमसर्वो नालं
पतित्वनायावयोर्जायैधीति । 

नेति होवाच । 

यस्मा एव मा पितादात् । तस्य जाया भविष्यामीति । 

तद्धायमाजुघोष । 

अथ हेमौ प्रेयतुः । 

स होवाच कुमारि । को न्वेष घोषोऽभूदिति । 

पुरुषौ मेमावुपागातां यत्कल्याणतमं रूपाणां तेन रूपेणेति । 

तौ त्वा किमवोचतामिति । 

कुमारि । स्थविरो वा अयमसर्वो नालं पतित्वनायावयोर्जायैधीति । 

सा त्वं किमवोच इति । 

नेत्यहमवोचं । यस्मा एव मा पितादात्तस्य जाया भविष्यामीति १२३
