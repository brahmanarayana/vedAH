+++
title = "११०"

+++

 

अथ महानाम्नयः । 

प्राणा वा अग्रे सप्त । 

तेभ्य एतां सप्तपदां शक्वरीं निरमिमीत । 

प्राणानेव सर्वमायुरेति य एवं वेद । 

सप्तपदायै षट्पदां ष्तून्संवत्सरम् । 

ऋतुभ्य आत्मानं परिदत्ते य एवं वेद । 

षट्पदायै पञ्चपदां पशून्पङ्क्तिम् । 

पशुमान्भवति य एवं वेद । 

पञ्चपदायै चतुष्पदां वाचमनुष्टुभं प्रतिष्ठितिम् । 

वाचा वदति य एवं वेद । 

चतुष्पदायै त्रिपदां तेजो ब्राह्मवर्चसं गायत्रीम् । 

तेजस्वी ब्रह्मवर्चसी भवति य एवं वेद । 

त्रिपदायै द्विपदां पुरुषम् । 

नैनं पौरुषो वधो हन्ति य एवं वेद । 

द्विपदाया एकपदां पुरुषमेव । 

अन्वञ्चाविव वै पुरुषौ । 

तस्मात्पुरुषः पुरुषं परिवेदेष्टि । पुरुषः पुरुषस्यानुचरो भवति ।
विन्दतेऽनुचरितॄन् । 

बहवोऽस्यानुचरा भवन्ति । नैनं पौरुष्येवावृत्तिर्विन्दति य एवं वेद ११०
