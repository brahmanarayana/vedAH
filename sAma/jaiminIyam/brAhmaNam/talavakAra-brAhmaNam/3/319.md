+++
title = "३१९"

+++

 

पदोरेव प्रतिमा पूर्वोऽतिरात्रः । 

नव पुरुषे प्राणाः । 

स त्रिवृत् । 

त्रिवृत्प्रायणीयमहः । 

तेन तत्सम्पन्नम् । 

दश हस्त्या अङ्गुलयश्चत्वार्युरोर्बाह्वाणि । 

यदूर्ध्वं नाभेस्तत्पञ्चदश । 

पञ्चदशं द्वितीयमहः । 

तेन तत्सम्पन्नम् । 

दश हस्त्या अङ्गुलयस् । सप्त शीर्षन्प्राणाः । 

तत्सप्तदश । 

सप्तदशं तृतीयमहस्तेन सम्पन्नम् । 

दश हस्त्या अङ्गुलयो दश पद्या आत्मैकविंशः । 

एकविंशं चतुर्थमहः । 

तेन तत्सम्पन्नम् । 

दश हस्त्या अङ्गुलयो । दश पद्या । सप्त शीर्षन्प्राणाः । 

तत्सप्तविंशतिः । 

सप्तविंशं पञ्चममहः । 

तेन तत्सम्पन्नम् । 

दश हस्त्या अङ्गुलयो । दश पद्या । दश प्राणा । मनो वाग्घृदयं ।
तत्त्रयस्त्रिंशत् । 

त्रयस्त्रिंशं षष्ठमहः । 

तेन तत्सम्पन्नम् । 

प्राणा एव सप्तममहर्गायत्रम् । 

चक्षुरेवाष्टममहस्तरिष्टुभम् । 

श्रोत्रमेव नवममहर्जागतम् । 

वागेव दशममहरानुष्टुभम् । 

अथ यदूर्ध्वं श्रोत्राभ्यां तदुत्तरोऽतिरात्रः । 

प्राण एव पूर्वोऽतिरात्र । उदान उत्तरः । 

तौ प्रायणीयोदयनीयाविति परोक्षमाचक्षते । 

प्रति प्राणापानयोस्तिष्ठति । अन्प्राणापानाभ्यां व्यथते । सर्वमायुरेत्य्
। एवं वै सर्वो द्वादशाह आत्मानमभिसम्पद्यते । सर्व एनं कामा
अभिसम्पद्यन्ते । य एवं वेद ३१९
