+++
title = "०६८"

+++

 

अथाभीशवमभ्यारम्भो यज्ञस्य प्रत्यपसारोऽभ्येव पञ्चममहरारभते प्रति
तृतीयमपधावति । 

द्वादशाहेन वै देवा ऊर्ध्वा स्वर्गं लोकमायन् । 

स एषामसङ्गृहीतो वीवास्रंसत । 

त एते सामनी अपश्यन् । 

ताभ्यामेनं यथाभीशुभ्यां रथं सङ्गृह्यारोहेदेवमेवाभ्यां सङ्गृह्य्स्वर्गं
लोकमारोहन् । 

तेऽब्रुवन्स्वर्गं लोकं गत्वा अभीशू वाव न इमे सामनी यज्ञस्याभूतामिति । 

तदेवाभीशवयोराभीशवत्वम् । 

ते एते स्वर्ग्ये सामनी । 

अश्नुते स्वर्गं लोकं य एवं वेद । 

तस्मादु हिते सामनी उभे कार्ये । 

यथा हैकाभीशुना यायादेवं तद्यदन्यतरद् । अथ यथोभयाभीशुना यायादेवं तद्यदुभे
। 

तस्मादुभे एव कार्ये । 

अत्रान्यत्स्यान्नवमेऽहन्नन्यतरत् । 

अभीशुर्वै श्यावाश्विरकामयत देवा मे सोमस्य तृप्येयुरिति । 

स एते सामनी अपश्यत् । 

ताभ्यामस्तुत । 

ततो वै तस्य देवास्सोमस्यातृप्यन् । 

तयोर्वा एतयोरस्त्यपसिद्धमिव यथैव तर्पयेदेवम् । 

ए ए इति वा अपसेधन्तस्सन्तर्पयन्ति । 

ते एते तृप्तिस्सामनी । 

तृप्यन्त्यस्य देवास्सोमस्य य एवं वेद । 

यद्वभीशुश्श्यावाश्विरपश्यत् । तस्मादाभिशवे इत्याख्यायेते ६८
