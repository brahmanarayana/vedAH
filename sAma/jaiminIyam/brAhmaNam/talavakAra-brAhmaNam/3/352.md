+++
title = "३५२"

+++

 

देवा वै श्रमेण तपसा वतरचर्येणासुरान्रक्षांस्यभ्यभवन् । 

तेऽसुरा विदित्वैत्परा वै ते भवन्तीति । स्त्रीरूपाण्यकुर्वत
प्रथमोत्तनकाश्चण्डातकवासिनीर्यत्कल्याणतमं
रूपाणां तत् । 

ता देवान्प्रत्याक्रमन्त । 

ता देवा उपन्यपादयन्त । 

न हि कस्य चन स्त्रियोऽप्रियाः । 

तेषु यदेषां तेज इन्द्रि यं वीर्यं श्रमाभिजितमासीत्तदसिञ्चन् । 

तेऽसुरा विदित्वैतदियद्वा एषां तेज इन्द्रि यं वीर्यमभूदित्यादाय प्रारवन्
। 

तेषां ह देवानामप्रियमासीत् । 

रिरिचाना इवामन्यन्त । 

तेऽब्रुवन्कथं न्विदं तेज इन्द्रि यं वीर्यं पुनराददीमहीति । 

त एता व्याहृतीरपश्यन् ३५२
