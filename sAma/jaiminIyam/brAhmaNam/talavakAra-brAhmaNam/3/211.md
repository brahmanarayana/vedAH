+++
title = "२११"

+++

 

अथाशु । 

देवा वा अकामयन्ताशु स्वर्गं लोकमियामेति । 

त एतत्सामापश्यन् । 

तेनास्तुवत । 

ततो वै त आशु स्वर्गं लोकमायन् । 

तदेवाशीराशुत्वम् । 

तदेतद्स्वर्ग्यं साम । 

आश्वेवैतेन स्वर्गं लोकमेति य एवं वेद । 

तद्वेवाचक्षत आशु भार्गवमिति । 

देवासुरा अस्पर्धन्त । 

ते देवा भृगुमुपाधावञ्जयामासुरानिति । 

स एतद्भृगुस्सामापश्यत् । 

तेनास्तुत । 

ततो वै देवा असुरानजयन् । 

तेऽब्रुवन्नाशु वावेदं भृगोरभूदिति । 

तद्वेवाशोराशुत्वम् । 

तदु भ्रातृव्यहा कामसनि । 

हन्ति द्विषन्तं भ्रातृव्यम् । 

यत्काम एतेन स्तुत । समस्मै स काम ऋध्यते २११
