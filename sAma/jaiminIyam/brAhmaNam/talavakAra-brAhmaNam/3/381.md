+++
title = "३८१"

+++

 

त्रिवृता स्तोमेन गायत्रीमभ्यक्रन्दत् । 

ततो वसूनसृजताग्निमुखान् । 

पञ्चदशेन स्तोमेन त्रिष्टुभमभ्यक्रन्दत् । 

ततो रुद्रा नसृजतेन्द्र मुखान् । 

सप्तदशेन स्तोमेन जगतीमभ्यक्रन्दत् । 

तत आदित्यानसृजत वरुणमुखान् । 

एकविंशेन स्तोमेनानुष्टुभमभ्यक्रन्दत् । 

ततो विश्वान्देवानसृजत विष्णुमुखान् । 

त्रिणवेन स्तोमेन पङ्क्तिमभ्यक्रन्दत् । 

ततो मरुतोऽसृजतेशानमुखान् । 

त्रयस्त्रिंशेन स्तोमेनातिछन्दसमभ्यक्रन्दत् । 

ततस्साध्यांश्चाप्त्यांश्चासृजत सवितृमुखान् । 

पञ्चविंशेन स्तोमेन बृहतीमभ्यक्रन्दत् । 

ततो गन्धर्वानसृजत मित्रमुखान् । 

विराजमभ्यक्रन्दत् । 

ततोऽप्सरसोऽसृजत त्वष्टृमुखाः । 

ककुभमभ्यक्रन्दत् । 

ततस्सर्पानसृजताङ्गिरसोमुखान् । 

उष्णिहमभ्यक्रन्दत् । 

ततोऽङ्गिरसोऽसृजताथर्वमुखान् । 

अक्षरपङ्क्तिमभ्यक्रन्दत् । 

ततोऽसुरानसृजतासितमुखान् । 

विष्टारपङ्क्रिमभ्यक्रन्दत् । 

ततः पितॄनसृजत यममुखान् । 

द्विपदामभ्यक्रन्दत् । 

ततो मनुष्यानसृजत मृत्युमुखान् । 

एकपदामभ्यक्रन्दत् । 

ततो वयांस्यसृजत मृत्युमुखान्यु एव । 

अमितच्छन्दोऽभ्यक्रन्दत् । 

ततः पशूनसृजत धातृमुखान् । 

स इदं सर्वं सृष्ट्वोर्ध्व उदक्रामत् । 

सोऽगच्छद्यत्रैनमेतदुपरि वेदयन्ते ३८१
