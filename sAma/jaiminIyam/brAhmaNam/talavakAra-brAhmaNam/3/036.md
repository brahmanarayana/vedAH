+++
title = "०३६"

+++

 

ता गोमतीरिळावतीरश्ववतीः पशुमतीर्भवन्ति पशूनामेवावरुद्ध्यै । 

पशवो ह्येतदहः । 

विश्ववतीर्भवन्ति । 

वैश्वदेवं ह्येतदहः । 

अन्तरिक्षवतीर्भवन्ति । 

अन्तरिक्षं ह्येतदहः । 

आशीर्वतीर्भवन्ति । 

आशीर्वद्ध्येतदहः । 

अथो आशिरं वै तृतीयसवनेऽवनयन्ति । 

तृतीयसवनभाजनमेतदहः । 

पञ्चर्चं भवति पञ्च वै दिशो दिशामेव धृत्यै । 

अथो पाङ्क्तो वै यज्ञो यज्ञस्यैवारम्भाय । 

पर्यासो भवति प्रजानां धृत्यै पशूनामुपस्थित्यै । 

सप्तदशस्तोमो भवति । 

प्रजापतिर्वै सप्तदशः । 

प्रजापतावेवैतत्प्रतितिष्ठन्तो यन्ति ३६
