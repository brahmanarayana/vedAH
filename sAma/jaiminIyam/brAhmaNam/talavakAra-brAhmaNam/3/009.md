+++
title = "००९"

+++

 

क्त्च्प्राणः पूर्वो वैश्वानरोऽपान उत्तरोऽथ यदस्ति यत्सत्रं तदितराण्यहानि
। 

गायत्री वा एषा ज्योतिष्पक्षाय द्वादशाहः । 

पक्षावतिरात्रावग्निष्टोमौ चक्षुषी बाह्यावतिरात्रावन्तरा । वग्निष्टोमौ । 

तस्मादन्तरे अक्ष्योः कनीनिके । 

अथ यान्यष्टावहानि सा गायत्री । 

तया देवा स्वर्गं लोकमायन् । 

गच्छति स्वर्गं लोकं य एवं वेद । 

जामि द्वादशाहस्यास्तीत्याहुः । 

यदेतान्यष्टावहानि मध्य उक्थ्यानीति । न तत्र जाम्यस्तीति ब्रूयात् । 

पशवो वा उक्थानि । 

पशूनेवैतत्पशुभिस्समाकरोति । 

भूयो वै पशवः पशुभिस्समाकृताश्शोभन्त इति । 

ज्योतिष्टोमोऽतिरात्रो विराजं सम्पद्यते । 

संवत्सरो विराट्प्रजननं संवत्सरः । 

द्वे स्तोत्रिये पूर्वस्याह्नो विराजमतीतो । द्वे उत्तरस्य । 

ते ये पूर्वस्याह्नो विराजमभितो बृहद्र थन्तरे ते युक्ते यज्ञं वहतोऽथ ये
उत्तरस्य विराजस्स दोहः प्रतिष्ठितिः । 

आयुष्टोममाहरेत स्वर्गकामः । 

ऊर्ध्वा स्तोमा यन्त्यनपभ्रंशाय ९
