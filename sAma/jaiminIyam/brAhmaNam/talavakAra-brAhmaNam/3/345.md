+++
title = "३४५"

+++

 

सोऽहोरात्रे एवैतस्मिँ ल्लोके प्रतिनिधाय चतुश्चत्वारिंशेनोर्ध्व उदक्रामत्
। 

सोऽगच्छद्यत्रैष कामो नाम लोकः । 

तत्तच्छन्दन्नाद्या अन्तरेण नदीरसृजतैतस्य पाप्मनोऽनन्वागमाय । 

ता उ एव कामदुघा अकुरुत । 

स षक्षत हन्तोर्ध्व एवोत्क्रामाणीति । 

सोऽष्टाचत्वारिंशेनोर्ध्व उदक्रामत् । 

सोऽगच्छद्यत्रैष सुवर्नाम लोकः । 

तत्तस्मिञ्ज्योगरमत बह्वस्य स्वं भवतीति । 

सास्य सुवता । 

स षक्षत हन्तेभ्यो लोकेभ्य एकं लोकं सम्भराणीति । 

स एभ्यो लोकेभ्य एकं लोकं समभरत् । 

तदेवैतद्द्वादशाहस्य दशममहरभवत् । 

सोऽब्रवीन्न वै म इदमकमभूदिति । 

यदब्रवीन्न वै म इदमकमभूदिति तन्नाकस्य नाकत्वम् । 

स एष वाव नाको यद्दशममहर् । एष स्वर्गो लोक । एतद्ब्रध्नस्य विष्टपम् ३४५
