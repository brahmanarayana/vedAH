+++
title = "३४६"

+++

 

तद्यथा वृक्षं वा गिरिं वाधिरुह्य व्यवेक्षेतैवमेवैतस्माल्लोकादन्याँ
ल्लोकान्व्यवेक्षते । 

स इमाः प्रजा अशनायन्तीः प्रत्यवैक्षत । 

ता द्वाभ्यां रूपाभ्यां प्रत्याद्र वन्नीलेन च सुवर्णेन च । 

तद्यत्पर्जन्यस्य वर्षिष्यतः कृष्णं तन्नीलम् । 

अथ यदप्स्वन्तर्विद्योतते तत्सुवर्णम् । 

ताभ्योऽवर्षत् । 

तत ओदनोऽजायत । 

तमशित्वोदानन् । 

स उदनोऽभवत् । 

तदुदनस्योदनत्वम् । 

उदनो ह वै नामैष । 

तमोदन इति परोक्षमाचक्षते । 

द्वितीयं ज्यायोऽन्नाद्यमजायत । 

तदभिसम्पद्य व्यमथ्नत । 

स मन्थोऽभवत् । 

तन्मन्थस्य मन्थत्वम् । 

तदेतद्द्वयमेवान्नाद्यस्य रूपं यच्चैवाश्नाति यच्च पिबति । 

यदश्नात्योदनस्य तद्रू पं । यत्पिबति मन्थस्य तत् । 

उभयं हास्यैतद्गृहेऽधिगम्यते य एवं वेद । 

तौ हैतौ प्रजापतेरेव स्तनौ यद्व्रीहिश्च यवश्च । 

ताभ्यामिमाः प्रजा बिभर्ति ३४६
