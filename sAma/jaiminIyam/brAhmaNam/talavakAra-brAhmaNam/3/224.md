+++
title = "२२४"

+++

 

अथ काक्षीवतम् । 

कक्षीवान्वा अकामयत बहुः प्रजया पशुभिः प्रजायेय । श्रियं राज्यं
गच्छेयमिति । 

स एतत्सामापश्यत् । 

तेनास्तुत । 

ततो वै स बहुः प्रजया पशुभिः प्रजायत श्रियं राज्यमगच्छत् । 

ते ह वै सहस्रं काक्षीवता आसुः । 

तैर्ह वै स पुत्रै श्रियं राज्यं जगाम । 

अश्नुते श्रियं गच्छति राज्यं य एवं वेद । 

तदु स्तोभानुतुन्नं भवति । 

अनुतुन्नाद्वै प्रजाः पशवः प्रजायन्ते । 

पशवश्छन्दोमाः । 

तेन वै रूपसमृद्धम् । 

यदु कक्षीवानपश्यत्तस्मात्काक्षीवतमित्याख्यायते २२४
