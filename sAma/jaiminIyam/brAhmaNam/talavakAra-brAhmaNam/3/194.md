+++
title = "१९४"

+++

 

स तेनैव मन्त्रेण स्वर्गं लोकमुदक्रामत् । 

स एवैष शर्कर उदेति । 

तद्वा अस्य स्वर्ग्यम् । 

अश्नुते स्वर्गं लोकं य एवं वेद । 

समुद्रो वै छन्दोमाः । 

शिंशुमारो वै समुद्र मतिपारयितुमर्हति । 

तद्यदत्र शार्करं भवति समुद्र स्यैवातिपारणाय । 

तत्पुनर्नितुन्नं छन्दो भवति । 

यत्र यत्र वै देवाश्छन्दसां रसमन्वविन्दंस्तत्पुनर्नितुन्नमकुर्वंस् ।
तत्पुनरभ्याघ्नन् । 

धीता इवैते यच्छन्दोमास्तृतीयसवनायतनाः । 

धीतमिव वै तृतीयसवनम् । 

तद्यत्पुनर्नितुन्नं छन्दो भवति रसमेवैतच्छन्दोमेषु दधति । 

रसस्यैवैषानुवित्तिः । 

तदु काकुभं स्वारं भवति । 

प्राणो वै स्वरः पुरुषश्छन्दसं ककुप् । 

ज्यैष्ठ्यं वै प्राणो ज्यैष्ठ्यं पुरुषः । 

ज्यैष्ठ्यैनैव तज्ज्यैष्ठ्यं सन्दधाति । ज्यैष्ठ्येन प्रतितिष्ठति । 

यदु शर्करस्शिंशुमारोऽपश्यत्तस्माच्छार्करमित्याख्यायते । 

सखाय आ नि षीदत पुनानाय प्र गायते

ति प्रवतीर्भवन्ति । 

प्रायणीयरूपमेवैतदुपगच्छन्ति । 

प्रायणीयं ह्येतदहः । 

शिशुं न यज्ञैः परि भूषत श्रिय

इति पशुरूपमेवैतदुपगच्छन्ति । 

पशूनां वै शिशुर्भवति १९४
