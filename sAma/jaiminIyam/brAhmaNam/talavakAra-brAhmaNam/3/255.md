+++
title = "२५५"

+++

 

अथ देवस्थानम् । 

एतेन वै तृतीयेन त्र्\! यहेण देवा ऊर्ध्वा स्वर्गं लोकमायन् । 

स एषामसङ्गृहीतो वीवास्रंसत । 

त एतत्सामापश्यन् । 

तेनैनमेऽस्थादिदं एऽस्थादिदमित्येवास्थापयन् । 

तमेतेनैवादृंहन् । 

तद्यदेतेनास्थापयंस्तद्देवस्थानस्य देवस्थानत्वम् । 

तद्यदत्र देवस्थानं भवत्येतमेवैतत्त्रिरात्रं प्रतिष्ठापयन्त्य् । एतं
दृंहन्ति । 

तं संस्कृत्य तेन स्वर्गं लोकमायन् । 

तस्मिन्यत्स्वर्गे लोके समतिष्ठन्त तद्वेव देवस्थानस्य देवस्थानत्वम् । 

ते यत्र स्वर्गं लोकमायंस्तद्धीदं सर्वं सङ्गोपाञ्चक्रे यथास्यैतन्निधनम् । 

तेन हैतेन साम्ना महदेवानपजय्यं जयति । 

तस्यैष श्लोको 

वैरूपं देवा अभिसंवसानास्तदातस्थुस्तदु हैषां व्यारते । 

हिङ्कृत्य पुनरारुह्य सर्वं एवाधून्वत जरसं तनूनामिति । 

त एतमेव छन्दोम्यं त्र्\! यहं संस्कृत्य देवस्थानमेव साम समारुह्य स्वर्गं
लोकमगच्छन् । 

तस्यो एवैष श्लोको 

यद्वैरूप उपहते व्यद्ध्वे हिङ्कृण्वन्तस्समतिष्ठन्त यामम् । 

तद्देवस्थानमसृजन्त साम तेन देवासो अमृतत्वमायन्

इत्येवामृतत्वमगच्छन् २५५
