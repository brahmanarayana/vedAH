+++
title = "१७४"

+++

 

एता भवन्ति 

प्र काव्यमुशनेव ब्रुवाण

इति प्रवतीः प्रायणेऽहन् । 

प्रणिनीषेण्यं वा एतदहः । 

प्रेति गायत्र्\! यै रूपम् । 

गायत्र्\! या एवैतद्रू पेण प्रयन्ति । 

देवो देवानां जनिमा विवक्री

ति सोमो वै देवो देवानां जनिमा । 

सोममेव तत्प्रजनयन्ति । 

महिव्रतश्शुचिबन्धुः पावक

इत्यन्नं वै देवाश्शुचिब्रतमित्याचक्षते । 

अन्नमु देवानां सोमः । 

तमेवैतत्प्रजनयन्ति । 

पदा वराहो अभ्येति रेभन्न्

इति वराहो वै भूत्वा प्रजापतिष्षष्ठाद् अह्नस्सप्तममहरभ्यत्यक्रामत् । 

अतिक्रान्तिरेवैषा । 

प्र हंसासस्तृपला वग्नुमच्छे

ति ब्राह्मणा ह वै हंसासस्तृपलाः । 

अमादस्तं वृषगणा अयासुर्

इति षडहो वा अमाच्छन्दोमा अस्तम् । 

छन्दांसि वृषगणाः । 

छन्दांस्येवैतच्छन्दोमानभ्यतिनयन्त्युत्तरस्य त्र्\! यहस्य सम्पारणाय । 

अङ्गोषिणं पवमानं सखायो दुर्मर्षं वाणं प्र वदन्ति साकम्

इति बृहद्र थन्तरे एवैतत्प्रातस्सवने युज्येते । 

ते युक्ते माध्यन्दिने सवनेऽभ्यारोहन्ति । 

स योजत उरुगायस्य जूतिं वृथा क्रीळन्तं मिमते न गाव

इति गोमतीः पशुमतीर्भवन्ति । पशूनामेवावरुद्ध्यै । 

पशवो हि छन्दोमाः । 

परीणसं कृणुते तिग्मशृङ्ग

इति । 

परीणसमित्याह -अन्नं वै परीणसमन्नाद्यस्यैवावरुद्ध्यै । 

दिवा हरिर्ददृशे नक्तमृज्र

इत्यतिरात्रो रूपेण क्रियते १७४
