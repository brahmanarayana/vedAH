+++
title = "२१६"

+++

 

अथ द्वैगतं पदनिधनं राथन्तरम् । 

तस्माद्रा थन्तरेऽहन्क्रियते । 

देवा वै सर्वं यज्ञं सङ्गृह्योर्ध्वा स्वर्गं लोकमुदक्रामन् । 

ते मनुष्या यज्ञं न प्रजानन् । 

तद्व्यच्छिद्यत । 

ते देवमनुष्या अशनायन्न् । इतःप्रदानाद्धि देवा जीवन्त्य् ।
अमुतःप्रदानान्मनुष्याः । 

तेन ऊर्ध्वा आहुतयोऽगच्छन् । नामुतोऽर्वाची वृष्टिः प्रादीयत । 

ते देवा अयास्यमब्रुवन्मनुष्या वै यज्ञं न प्रजानन्ति । 

तद्व्यच्छेदि । 

तेभ्यः परेहियज्ञं विधेहीति । 

सोऽयास्य एत्यैतेनैव साम्ना मनुष्येभ्यो यज्ञं व्यदधात् । 

सोऽयं मनुष्येषु यज्ञो विहितः । 

स मनुष्येषूषित्वा स्वर्गं लोक पुनर्न प्राजानात् । 

सोऽकामयत प्र स्वर्गं लोकं जानीयामिति । 

स एतेनैव साम्ना स्तुत्वा स्वर्गं लोकं पुनः प्राजानात् । 

तदेतत्स्वर्ग्यं साम । 

अश्नुते स्वर्गं लोक य एवं वेद । 

अथो हास्यैतेनेव साम्ना यज्ञो विहितो भवति । 

स यदयास्योऽमुष्माल्लोकादिमं लोकमागच्छद् । अस्माल्लोकादमुं लोकमगच्छत् । स
इमौ लोकौ द्विरनुसमचरत् । तद्द्वैगतस्य द्वैगतत्वम् । 

अयास्यो ह वाव द्विगत् २१६
