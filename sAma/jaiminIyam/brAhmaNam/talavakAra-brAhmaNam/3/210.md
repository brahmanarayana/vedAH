+++
title = "२१०"

+++

 

अथ धुरां साम द्र वदिळं राथन्तरम् । 

तस्माद्रा थन्तरेऽहन्क्रियते । 

छन्दांसि वै धुरः । 

यातयामान इवैते यच्छन्दोमाः । 

तद्यदत्र धुरां साम क्रियते तेनैव छन्दोमा धूर्वन्तश्छन्दस्वन्तोऽयातयामानः
क्रियन्ते । 

अथो प्राणा वै धुरः । 

पशवो धुरः । 

प्राणेष्वेव तत्पशुषु प्रतितिष्ठति । 

अथेळतं त्रिणिधनं सवनानां कॢप्त्यै । 

एतद्ध वै समृद्धं यद्गायत्रं त्रिणिधनम् । 

इळन्काव्य स्वर्गकामस्तपोऽतप्यत । 

स एतत्सामापश्यत् । 

तेनास्तुत । 

स इममेव लोकं प्रथमेन निधनेनाभ्यारोहद् । अन्तरिक्षं द्वितीयेन । अमुं
तृतीयेन । 

तानिमांस्त्रीँ ल्लोकानभ्यारोहत् । 

ततो वै स स्वर्गे लोके प्रत्यतिष्ठत् । 

तदेतत्स्वर्ग्यं प्रतिष्ठा साम । 

गच्छ्ति स्वर्गं लोकं । प्रति स्वर्गे लोके तिष्थति य एवं वेद । 

यद्विळन्काव्योऽपश्यत्तस्मादैळतमित्याख्यायते । 

अथ सौमित्रं । भ्रातृव्यहा सेन्द्रं साम । 

हन्ति द्विषन्तं भ्रातृव्यमास्येन्द्रो हवं गच्छति य एवं वेद । 

अथ सौपर्णमुक्तब्राह्मणम् । 

तच्चतुरक्षरणिधनं भवति चतुष्पदा वै पशवः । पशवश्छन्दोमाः
पशूनामेवावरुद्ध्यै २१०
