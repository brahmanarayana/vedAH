+++
title = "१६९"

+++

 

तस्य ह पराख्यायैवाग्निमजानन्वरूथ्यो वै नामास्याग्निरिति । 

अथ ह ततः पुराग्निर्वरूथ्यो नाम प्रोचे वरूथ्यो वै नामास्मि । 

स यस्त्वैतदभिराधयाद्यदेव त्वा किं च स ब्रवत्तत्कुरुतादिति । 

तमुपायन्न्

अग्ने त्वं नो अन्तम उत त्राता शिवो भुवो वरूथ्य

इति । 

तानब्रवीत्किङ्कामा आगातेति । 

सुबन्धोरेवासुं पुनर्वनुम इत्यब्रुवन् । 

एषोऽन्तःपरिधीत्यब्रवीत् । 

तमादद्ध्वमिति । 

तं निराह्वयन्न्

अयं मातायं पितायं जीवातुरागमत् । 

इदं तव प्रसर्पणं सुबन्धवेहि निरिहि 

इति । 

तं सुबन्धुमसुः पुनः प्राविशत् । 

स यथापुरमभवत् । 

तदाभ्यां किराताकुलीभ्यामाचक्षतेमे वा ऋषयोऽसुं निराह्वयन्निति । 

तावधारयमाणौ निराद्र वताम् । 

तयोरिमानेव पराख्याय सर्वा माया अपाक्रामन् । 

तयोर्ह यत्पापिष्ठतमं रूपाणां तद्रू पमास १६९
