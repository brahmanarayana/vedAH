+++
title = "१५०"

+++

 

अथौक्ष्णोरन्ध्रम् । 

उक्ष्णो वै रन्ध्रः काव्योऽकामयताद्भिः प्रतीपं स्वर्गं लोकमारोहेयमप्सु मे
वर्त्मानि पश्येयं नियानमिति । 

स एतत्सामापश्यत् । 

तेनास्तुत । 

ततो वै सोऽद्भिः प्रतीपं स्वर्गं लोकमारोहद् । अप्सु
स्ववर्त्मान्यपश्यन्नियानम् ।

स ह वाव रौमण्वतः । 

स एवोशना काव्यः । 

स ह स यमुनयैव प्रतीपं स्वर्गं लोकमारोहत् । 

तदेतत्स्वर्ग्यं साम । 

अद्भिः प्रतीपं स्वर्गं लोकमारोहति य एवं वेद । 

यदुक्ष्णो रन्ध्रः काव्योऽपश्यत्तस्मादौक्ष्णोरन्ध्रमित्याख्यायते । 

अथो आपोनियानमिति । यदस्याप्सु नियानमपश्यत् १५०
