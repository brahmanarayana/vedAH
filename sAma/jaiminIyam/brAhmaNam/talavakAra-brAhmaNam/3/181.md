+++
title = "१८१"

+++

 

ये ह खलु वा अयुज स्तोमास्ते युग्मन्तो । ये युग्मन्तस्तेऽयुजः । 

तद्येऽयुज स्तोमास्तान्ग्राम्याःपशवोऽन्वथ ये युग्मन्तस्तानारण्याः । 

तद्यदयुजां स्तोमानां साम युज्मोत्तमं भवति । तस्माद्ग्राम्याः पशवो युक्ता
वहन्ति । 

अथ यद्युग्मतां स्तोमानां सामायुगुत्तमं भवति तस्मादारण्याः पशवो
युक्ताश्चरन्ति । 

अथ यस्माद्दशमेऽहनि पञ्चदशत्रयस्त्रिंशौ स्तोमौ भवतस्तस्मादु यौ ज्येष्ठौ
पशूनां तौ युक्तौ वहतो हस्ती चोष्ट्रश्च १८१
