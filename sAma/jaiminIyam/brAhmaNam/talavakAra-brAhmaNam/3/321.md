+++
title = "३२१"

+++

 

प्रजापतिर्वावेदमग्र आसीत् । 

सोऽकामयत बहु स्यां प्रजायेय भूमानं गच्छेयमिति । 

सोऽष्टादशैवाक्षराणि प्रजायत । 

तानि द्वेधा व्यौहन्नवान्यानि नवान्यानि । 

स एव त्रिवृच्च स्तोमोऽभवद्गायत्री च छन्दः । 

सोऽयं सम्पूर्णस्त्रिवृत्स्तोम आसीद् । अथ गायत्री प्रणवनवमासीत् । 

प्रणवस्तस्यै नवम आसीत् । 

तामयं त्रिवृत्स्तोमोऽब्रवीद्गायत्रीमेहि सम्भवावेति । 

तौ समौ सन्तौ नाशक्नुतां सम्भवैतुम् । 

तामब्रवीन्न वैतर्हि शक्ष्यावस्समौ सन्तौ सम्भवितुम् । 

यत्त एतन्नवममक्षरं तदुदूहस्वेति । 

तत्किं भविष्यति । 

यदेवास्ति तद्भविष्यतीति । 

तथेति । 

तदुदौहत । 

स एव प्रणवोऽभवत् ३२१
