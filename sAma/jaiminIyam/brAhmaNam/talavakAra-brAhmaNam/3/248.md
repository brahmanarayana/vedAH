+++
title = "२४८"

+++

 

तं हानुसन्द्रुत्योवाच जयाम सङ्ग्राममिति । 

स हाजिनमुपाध्नान उवाच 

यथेमाममूर्व्युपापतति भास्विति । 

एवं क्षत्रस्य मानुषाद्व्युपापतत शत्रवः 

इति हैवैणेयलोमानि शातयाञ्चक्रे । 

ते हैवाश्वरथा उत्तस्थुः । 

तैर्वै स तं सङ्ग्राममजयत् । 

सोऽब्रवीद्भरद्वाजो न वै दारेऽसृन्मेति । 

यदब्रवीद्भरद्वाजो न वै दारेऽसृन्मेति । तदेवादारसृतोऽदारसृत्त्वम् । 

तदेतद्विजितिर्भ्रातृव्यहा साम । 

विजनते हन्ति द्विषन्तं भ्रातृव्यं । दारे द्विषन्तं भ्रातृव्यं सारयति ।
नात्मना दारे धावयति । 

अथो सेन्द्र मेव । 

इन्द्रो वा एषामेतेन हवमगच्छद् । आस्येन्द्रो हवं गच्छति य एवं वेद । 

तद्वष्टाक्षरणिधनं भवत्यष्टाक्षरा वै गायत्री । 

अष्टाशफाः पशवः । 

पशवश्छन्दोमाः पशूनामेवावरुद्ध्यै । 

यदु भरद्वाजोऽपश्यत्तस्माद्भरद्वाजस्यादारसृदित्याख्यायते २४८
