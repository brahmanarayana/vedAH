+++
title = "२५३"

+++

 

अथ सङ्कृति । 

त्रिरात्रेण वै देवा ऊर्ध्वा स्वर्गं लोकमायन् । 

स एषामसङ्गृहीतो वीवावृह्यत । 

तं गायत्रपार्श्वेणैवोदत्तभ्नुवन् । सन्तनिना समतन्वन् । सङ्कृतिना
समकुर्वंस् । त्रिषन्धिना समदधुः । श्रायन्तीयेन
समश्रीणन्न् । अरिष्टेनारिष्टतामगमयन् । 

त्रिरात्रेण यद्देवा स्वर्गं लोकमायन्नेतेन वै तदायन् । 

स एषां संव्यवृह्यत । 

तस्मिन्नेतानि भूयिष्ठानि सामानि क्रियन्ते । 

एतमेवैतत्त्रिरात्रं भिषज्यन्ति । 

भेषजमेवैतेन प्रायश्चित्तिं कुर्वते । 

सङ्कृतिना वै देवाः प्रजाः पशूञ्छ्रियमन्नाद्यं समकुर्वत । 

तत्सङ्कृतिनस्सङ्कृतित्वम् । 

प्रजाः पशूञ्छ्रियमन्नाद्यं संस्कुरुते य एवं वेद । 

तस्यो एते वृकणावा भवन्त्य् । उभय्या एव वाच उपाप्त्यै या च ग्राम्या या
चारण्या । 

तच्चतुर्निधनं भवति चतुष्पदा वै पशवः । 

पशवश्छन्दोमाः पशूनामेवावरुद्ध्यै २५३
