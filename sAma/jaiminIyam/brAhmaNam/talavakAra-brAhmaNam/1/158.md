+++
title = "१५८"

+++

 

अथो हैतदवच्छिन्नमिव वै माध्यन्दिनात्सवनात्तृतीयसवनम् । 

ते देवा एतद्व्यवेक्ष्याविदुरवच्छिन्नमिव वा इदं माध्यन्दिनात्तृतीयसवनमिति
। 

त एतत्सामापश्यन् । 

तेनैतत्समदधुः । 

यत्समदधुस्तद्वेव संहितस्य संहितत्वम् । 

संहितं हास्यैतत्तृतीयसवनमनवच्छिन्नं भवति य एवं वेद । 

अथोष्णिक्ककुभौ । उष्णिक्ककुब्भ्यां वा इन्द्रो वृत्राय
वज्रमुदयच्छद्गायत्र्\! योस्तिष्ठन्
। 

ते एनं नोदयच्छताम् । 

तयोश्चतुष्पदः पशूनुपादधाद्गां चाश्वं चाजां चाविं च । 

ते एनमुदयच्छताम् । 

स उष्णिक्ककुभोस्तिष्ठन्सभपौष्कले बाहू कृत्वा प्राहरत् । 

तमहन् । 

हन्ति द्विषन्तं भ्रातृव्यं य एवं वेद १५८
