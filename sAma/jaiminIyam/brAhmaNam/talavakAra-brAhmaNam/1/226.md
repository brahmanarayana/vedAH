+++
title = "२२६"

+++

 

अथ मैधातिथम् । 

काण्वायनाः सत्त्रादुत्थायायन्त आयुञ्जानाः । 

काण्वायनाः सत्त्रादुत्थायायन्त आयुञ्जानाः । 

ते होद्गीथा इति किमुद्वत्यैतद्वनामुर्वारुबहुवृत्तमशनायन्त उपेयुः । 

तेऽकामयन्तेमानेव पशून्भूतानुत्सृजेमहीति । 

स एतन्मेधातिथिः काण्वः सामापश्यत् । 

तेनोपन्यषीदन्

आ त्वेता नि षीदतेन्द्र मभि प्र गायत । सखायः स्तोमवाहसः

पुरूतमं पुरूणामीशानं वार्याणाम् । इन्द्रं सोमे सचा सुते

स घा नो योग आ भुवत्स राये स पुरन्ध्याम्

इति । 

पशवो वै रयिः । 

ततो वै ते तान्पशून्भूतानुदसृजन्त । 

हिङ्कारेण हैवैनानुत्ससृजिरे । 

ते हैतेऽत्र पश्चादुर्वारुपृश्नय इति पशवः । 

तदेतत्पशूनामुत्सृष्टिः साम । 

अव पशून्रुन्द्धे बहुपशुर्भवति य एवं वेद । 

यदु मेधातिथिः काण्वोऽपश्यत्तस्मान्मैधातिथमित्याख्यायते २२६
