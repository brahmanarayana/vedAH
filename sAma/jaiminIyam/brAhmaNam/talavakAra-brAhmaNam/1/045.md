+++
title = "०४५"

+++

 

एष वा अग्निर्वैश्वानरो य एष तपति । 

तस्य रात्रिस्समिदहर्ज्योती रश्मयो धूमो नक्षत्राणि विष्फुलिङ्गाश्चन्द्र
मा अङ्गाराः । 

तस्मिन्नेतस्मिन्नग्नौ वैश्वानरेऽहरहर्देवा अमृतमपो जुह्वति । 

तस्या आहुतेर्हुतायै सोमो राजा सम्भवति । 

स्तनयित्नुरेवाग्निर्वैश्वानरः । 

तस्य द्यौस्समिद्विद्युज्ज्योतिरभ्राणि धूमो मरीचयो विष्फुलिङ्गा
अशनिरङ्गाराः । 

तस्मिन्नेतस्मिन्नग्नौ वैश्वानरेऽहरहर्देवास्सोमं राजानं जुह्वति । 

तस्या आहुतेर्हुतायै वृष्टिस्सम्भवति । 

पृथिव्येवाग्निर्वैश्वानरः । 

तस्यान्तरिक्षं समिदग्निर्ज्योतिर्वायुर्धूमो मरीचयो विष्फुलिङ्गा
दिशोऽङ्गाराः । 

तस्मिन्नेतस्मिन्नग्नौ वैश्वानरेऽहरहर्देवा वृष्टिं जुह्वति । 

तस्या आहुतेर्हुताया अन्नं सम्भवति । 

पुरुष एवाग्निर्वैश्वानरः । 

तस्य वाक्समिच्चक्षुर्ज्योतिः प्राणो धूमो मनोऽभिनन्दो
विष्फुलिङ्गाश्श्रोत्रमङ्गाराः । 

तस्मिन्नेतस्मिन्नग्नौ वैश्वानरेऽहरहर्देवा अन्नं जुह्वति । 

तस्या आहुतेर्हुतायै रेतस्सम्भवति । 

स्त्र्\! येवाग्निर्वैश्वानरः । 

तस्योपस्थं समिद्योनिर्ज्योतिरिष्या धूमोऽभिनन्दो
विष्फुलिङ्गास्संस्पर्शोऽङ्गाराः
। 

तस्मिन्नेतस्मिन्नग्नौ वैश्वानरेऽहरहर्देवा रेतो जुह्वति । 

तस्या आहुतेर्हुतायै पुरुषस्सम्भवति । 

सोऽत्र पञ्चम्यां विसृष्ट्यां पुरुषो देवेभ्यो जायते । 

पञ्चम्यां दिव्या आपः पुरुषवाचो वदन्ति अथ यदामुं लोकमप्येति ४५
