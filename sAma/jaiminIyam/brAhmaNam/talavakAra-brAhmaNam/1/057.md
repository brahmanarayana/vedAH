+++
title = "०५७"

+++

 

\यदधिश्रिते यजमानो म्रियेत किं तत्र कर्म का प्रायश्चित्तिरिति । 

पर्याधायैवैनद्विष्यन्दयेत् । 

एतदेवात्र कर्म । 

अथो खल्वेषैव सर्वेषां हविर्यज्ञानां प्रायश्चित्तिः । 

अथो खल्वाहुर्यत्प्राच्युद्द्रुते यजमानो म्रियेत किं तत्र कर्म का
प्रायश्चित्तिरिति । 

यदेवादश्चतुर्गृहीतमादिष्टं स्यात्तत्रैवैनदभ्युन्नयेत् । 

एतदेवात्र कर्म । 

अथो खल्वाहुर्यत्पूर्वस्यामाहुतौ हुतायां यजमानो म्रियेत किं तत्र कर्म का
प्रायश्चित्तिरिति । 

तदु हैके होतव्यमेव मन्यन्ते कृत्स्नं वा एतस्याग्निहोत्रं हुतं भवति यस्य
पूर्वा हुताहुतिर्भवतीति वदन्तः । 

तदु तथा न विद्यात् । 

न वै प्रेतस्याग्निहोत्रं जुहोति । 

यदेवादयश्चतुर्गृहीतमादिष्टं स्यात्तत्रैवैनदभ्युन्नयेत् । 

एतदेवात्र कर्म ५७
