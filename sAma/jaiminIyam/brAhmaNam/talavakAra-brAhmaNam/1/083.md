+++
title = "०८३"

+++

 

अरण्यमिव वा एते यन्ति ये बहिष्पवमानं सर्पन्ति । 

तानीश्वरो रक्षो वा हन्तोरन्या वा नंष्टृआ । 

अथ द्वितीयां जुहोति सूर्यो मा देवो दिव्येभ्यो रक्षोभ्यः पातु वात
आन्तरिक्षेभ्योऽग्निः पार्थिवेभ्यस्स्वाहा इति । 

य एवैषां लोकानामधिपतयस्तेभ्य एवैतदात्मानं परिदाय सर्पति नार्तिमार्छति । 

प्रजापतिर्यद्यज्ञमसृजत तं हविर्धान एवासृजत । 

स सृष्ट उदङ्प्राद्र वत् । 

तमेतदत्राप्त्वास्तुवन् । 

यत्रैतदुदञ्चयित्वा बहिष्पवमानेन स्तुवन्ति यज्ञमेवैतदाप्त्वा स्तुवन्ति । 

यो वै दैव्यं वाजिनं वेद वाजी भवति । 

यज्ञो वाव दैव्यो वाजी । 

य इन्नु मानुषं वाजिनमशान्तमसम्मृष्टमारोहति तमिन्नु स हिनस्ति वा प्र वा
क्षिणोति । 

अथ किं यो दैव्यं वाजिनमशान्तमसम्मृष्टमारोहात् ८३
