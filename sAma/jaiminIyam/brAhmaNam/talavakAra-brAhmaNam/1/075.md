+++
title = "०७५"

+++

 

कुसुर्विन्दो हौद्दालकिस्सोमानामुज्जगौ । 

तमु हासितमृगा कश्यपानां पुत्रा ऊचुः को नु नोऽयं नृशंसकोऽन्त
उद्गायत्येतेममनुव्याहरिष्याम इति । 

तेऽनुव्याहरिष्यन्त आस्तावमुपसेदुः । 

स होवाच नमो ब्राह्मणा अस्तु पुरा वा अहमद्य प्रातरनुवाकाद्गायत्रेण
विश्वरूपासु यज्ञं समस्थापयम् । 

स यथा गोभिर्गवायमित्वा श्रमणमबलमनुसन्नुदेदेवं वावेदं यज्ञशरीरमनुसन्नुदाम
इति । 

ते होत्थाय प्रवव्रजुर्नमोऽस्मै ब्राह्मणायास्तु विदां वा अयमिदं चकारेति ।

पुरा ह वा अस्य प्रातरनुवाकाद्गायत्रेण विश्वरूपासु यज्ञस्संस्थितो भवति य
एवं वेद ७५
