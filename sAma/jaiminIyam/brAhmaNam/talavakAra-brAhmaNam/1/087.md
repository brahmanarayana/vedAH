+++
title = "०८७"

+++

 

आदित्यो वा एतदत्राग्र आसीद्यत्रैतच्चात्वालमदोऽग्निः । 

स इदं सर्वं प्रातपत् । 

तस्य देवाः प्रदाहादबिभयुः । 

तेऽब्रुवन्सर्वं वा अयमिदं प्रधक्ष्यति वीमौ परिहरामेति । 

तमतस्तिसृभिराददत तिसृभिरन्तरिक्षात्तिसृभिर्दिवमगमयन् । 

स ततः पराङेवातपत् । 

त एतदावदुत्तममक्षरमपश्यन् । 

तेनैनमर्वाञ्चमकुर्वन् । 

तत एतदर्वाङ्तपति । 

षतेनो एवावताक्षरेणाग्निमस्मिँ ल्लोकेऽदधुः । 

स यं कामयेत यजमानस्स्वर्गलोकस्स्यादिति चात्वालमेवैनमवख्याप्योद्गायेत् । 

तमतस्तिसृभिरेवाददते तिसृभिरन्तरिक्षात्तिसृभिर्दिवं गमयन्ति । 

सदैव सर्वाभिस्स्तुयुरथोत्तमामग्रे ब्रूयादथावरामथावराम् । 

तास्सर्वा अर्वाचीः । 

तदु वा आहुस्सत्रैतत्प्रत्यवरूढं स्वर्गकाम्या वै यजत इति । 

यदेवाद आवदुत्तममक्षरं भवति तेनास्माल्लोकान्नावच्छिद्यते ८७
