+++
title = "१७५"

+++

 

वयो वै योज्ञायज्ञीयम् । 

स यं कामयेत यजमानं स्वर्गलोकस्स्यादिति वयो यज्ञा वो अग्नये इत्यस्य
प्रस्तुयात् । 

वय एवैनं शकुनो भूत्वा स्वर्गं लोकं वहति । 

तदु तदनायुष्यमिव । 

प्रमथितमिव वा एतद्यद्वयोऽनालयमिव । 

तस्मादेवं न प्रस्तुयात् । 

ओ यिरा यिरा चा दाक्षासा इति । 

यद्गिरा गिरा च इति ब्रूयादग्निर्वैश्वानरो यजमानं गिरेत् । 

अथ यदो यिरा यिरा चा दाक्षासा इत्याह अन्नं वा इरा अन्नाद्यमेव
तदग्नेर्वैश्वानरस्य मुखतोऽपिदधाति । 

ईश्वरो ह तु रूक्षो भवितोर्यदो यिरा यिरा चा दाक्षासा इति ब्रूयात् । 

ओ यिरा इहा चा दाक्षासा इत्येव ब्रूयात् १७५
