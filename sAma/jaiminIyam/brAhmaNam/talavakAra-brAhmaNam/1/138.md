+++
title = "१३८"

+++

 

देवा वा असुरान्युधमुपप्रयन्तोऽब्रुवन्यन्नो वामं वसु तदपनिधाय युध्यामहै
यदद्य कस्मिंश्चिद्भूतेऽभ्युपधावामेति । 

पशवो वाव तेषां वामं वस्वासीत् । 

तदपनिधाय युधमुपपरायन् । 

ते देवा असुरानजयन् । 

ते विजिग्यानाः पुनरायन्त एकं भूतमभ्यवायन् । 

तन्न व्यजानतेदं मम वाममिदं ममेति । 

तेऽब्रुवन्वीदं भजामहा इति । 

तस्य विभागे न समपादयन् । 

तेऽब्रुवन्प्रजापतावेव पृच्छामहा इति । 

ते प्रजापतावपृच्छत । 

स प्रजापतिरब्रवीत्सर्वेषामेव व एतद्वामं सह सर्वान्व एतेन स्तोष्यन्ति
सर्वान्व एतदवैष्यति मा विभग्ध्वमिति । 

तद्यद्गायत्रीषु स्तुवन्ति तेनाग्नेयम् । 

गायत्र्\! यो ह्यग्निरिति । 

यत्पृष्ठं माध्यन्दिनं तेनैन्द्र म् । 

यत्कवतीषु स्तुवन्ति तेन प्राजापत्यम् । 

यदनिरुक्तं तेन वैश्वदेवम् । 

यन्मैत्रावरुणाय स्तुवन्ति तेन मैत्रावरुणम् । 

 

तद्वा एतत्पशव्यं यद्वामदेव्यम् । 

अनेजन्नुद्गायेत्पशूनामपरावापाय । 

यदेजन्नुद्गायेत्पशून्परावपेत् । 

तदाहुः प्रावृतोऽनेजन्नुद्गायेन्नेन्मोपद्र ष्टानुव्याहरादिति । 

तदुपकार्यरूपम् । 

प्रावृत एवानेजन्नुद्गायेत् १३८
