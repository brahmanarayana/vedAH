+++
title = "०७६"

+++

 

तदाहुः अध्वर्यो किं स्तुतं स्तोत्रं होता प्रातरनुवाकेनान्वशंसीदिति । 

अकर्म वयं तद्यदस्माकं कर्म इत्याह होतारं पृच्छत इति । 

होतः किं स्तुतं स्तोत्रं प्रातरनुवाकेनान्वशंसीः इति । 

अकर्म वयं तद्यदस्माकं कर्म इत्याह उद्गातारं पृच्छत इति । 

उद्गातः किं स्तुतं स्तोत्रं होता प्रातरनुवाकेनान्वशंसीदिति । 

अकर्म वयं तद्यदस्माकं कर्म इति ब्रूयादगासिष्म यदत्र गेयमिति । 

तं यदि ब्रूयुः तमांसि वा अगासीर्न ज्योतींषि अगासिषं युष्मानेव तमसा
पाप्मना विध्यानि इति । 

तमसा चैवैनांस्तत्पाप्मना च विध्यति ७६
