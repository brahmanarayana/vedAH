+++
title = "१९४"

+++

 

तस्मै शक्वर्यः प्रायच्छत् । 

ततो वा इन्द्रो वृत्रमहन् । 

हन्ति द्विषन्तं भ्रातृव्यं य एवं वेद । 

स षक्षत यद्यस्मै दिवा प्रदास्यामि रात्रिमेषां
भ्रातृव्यलोकोऽभ्यधिरेक्ष्यते
। 

यद्यस्मै नक्तं प्रदास्याम्यहरेषां भ्रातृव्यलोकोऽभ्यधिरेक्ष्यत इति । 

स एतदपश्यत् । 

यावत्येतदादित्यो विषितो भवति तस्मै तावत्येव प्रायच्छत् । 

तेनासुरानुभाभ्यामहोरात्राभ्यामन्तरैत् । 

उभाभ्यामेवाहोरात्राभ्यां द्विषन्तं भ्रातृव्यमन्तरेति य एवं वेद । 

यथा ह वै सूर्म्यत्याधायैवं षोडशी स्तोत्राणां स्वर्गलोकस्य समष्ट्यै । 

प्र स्वर्गं लोकमाप्नोति य एवं वेद १९४
