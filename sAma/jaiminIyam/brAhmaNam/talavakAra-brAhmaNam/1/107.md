+++
title = "१०७"

+++

 

देवासुरास्संयत्ता ज्योङ्न व्यजयन्त । 

तेष्वसुरेष्विदं सर्वमासीत् । 

अथैकमेवाक्षरं देवेष्वासीत् । 

वागेव । 

सोऽग्निरब्रवीदहं वा इदमदर्शं यथेदं जेष्यामीति । 

तद्वै ब्रूहीत्यब्रुवन् । 

सोऽब्रवीदक्षरेणैवेदं सर्वं सन्निधाय धुराधुरमासजामेति । 

यदब्रवीदक्षरेणैवेदं सर्वं सन्निधाय धुराधुरमासजामेति
तदाज्यधुरामाज्यधूस्त्वम् । 

तेऽक्षरेणैवेदं सर्वं सन्निधाय धुराधुरमासजन् । 

तानजयन् । 

जयति स्पर्धां द्विषन्तं भ्रातृव्यं य एवं वेद । 

स यदीतरा धुरो विगायेद्व्येवाज्यधुरो गायेत् । 

स यो हैवं विद्वान्सङ्ग्रामयोस्सन्निहितयोर्ब्रूयादक्षरेण त्वा सन्निदधामीति
परं ग्रामं स हैव तं ग्रामं जयति । 

अथो यस्मिन्नेवंविद्ग्रामे भवति स उ हैव तं ग्रामं जयति । 

ते देवा अब्रुवन्वीमानि भजामहा इति । 

तस्मादु गिरिः काष्ठो नाम १०७
