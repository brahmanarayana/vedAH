+++
title = "२०२"

+++

 

तदाहुर्नोक्थ्ये षोडशी कार्य इति । 

पशवो वा उक्थानि वज्रष्षोडशी । 

वज्रं पशुषु विवर्तयेत् । 

अतिरात्र एव कार्यः । 

आपो वै सर्वस्य शान्तिः । 

अद्भिरेवैनत्तच्छमयन्ति । 

यद्यभिचरणीयस्सोमस्स्याद्धिरण्मयं वज्रं भृष्टिमन्तं कृत्वा यो य एव कर्म
कुर्यात्तस्म तस्मा उपप्रवर्तयेत् । 

स स एवास्मै वज्रं प्रहरति स्तृत्यै । 

संस्थिते सोमे न्यञ्चं द्रो णकलशं पर्यस्य करम्भमयान्वा पुरुषान्कृत्वा
हरितानां वा तृणानां तेषां नामग्रहं ग्रीवा अपिकृन्तेदिदमहममुष्य
ग्रीवा अपिकृन्तामीदममुष्येदममुष्य इति । 

यावतामेव नामानि गृह्णाति तावतां ग्रीवा अपिकृन्तति तं ब्रह्मणे ददाति । 

ब्रह्म वै ब्रह्मा । 

ब्रह्म वज्रः । 

ब्रह्मण्येवैतद्वज्रं प्रतिष्ठापयति २०२
