+++
title = "२१९"

+++

 

तदु होवाच जानश्रुतेयो वीर्यं वा एतत्साम्नो यन्निधनम् । 

तद्विक्षुभ्नुयुस्तद्वियुञ्ज्युर्यन्नानोपेयुः । 

सार्धमेवोपेत्यानि साम्नः सवीर्यत्वायेति । 

तानि चतुरक्षराणि भवन्ति । 

याश्चतस्रो दिशोऽस्मिँ ल्लोके तासु सर्वासु प्रतितिष्ठाम याश्चतस्रो
दिशोऽन्तरिक्षे लोके तासु सर्वासु प्रतितिष्ठाम
याश्चतस्रोऽमुष्मिँ ल्लोके तासु सर्वासु
प्रतितिष्ठामेति । 

और्ध्वसद्मनेन ह खलु वै रात्रिः पृष्ठिनीदं वै रथन्तरमन्तरिक्षं वामदेव्यमद
एव बृहत् । 

य उ ह वा एषां लोकानां श्रेष्ठास्ते पृष्ठानि । 

तेषामेको भवति य एवं वेद । 

प्रजातिर्ह खलु वा ऊर्ध्वसम । 

अश्नुते प्रजापतितां य एवं वेद २१९
