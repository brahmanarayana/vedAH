+++
title = "१४७"

+++

 

अथ नौधसम् । 

नोधा वै काक्षीवतो ज्योगप्रतिष्ठितश्चरन्सोऽकामयत प्रतितिष्ठेयमिति । 

स ह देवान्ब्रह्म विभजमानानुपावपपात । 

स होवाचर्षिरस्मि मन्त्रकृत्स ज्योगप्रतिष्ठितोऽचार्षं तस्मै म एतद्दत्त
येन प्रतितिष्ठेयमिति । 

तस्मै ह ब्रह्मणो रसमददुः । 

तदेव नौधसमभवत् । 

तेनास्तुत । 

ततो वै स प्रत्यतिष्ठत् । 

तदेतत्प्रतिष्ठा साम । 

प्रतितिष्ठति य एवं वेद । 

ब्रह्मणो ह वा एष रसो यन्नौधसम् । 

ब्रह्मणो हास्य रसेन स्तुतं भवति य एवं विद्वान्नौधसेन स्तुते । 

तद्द्व्यक्षरणिधनं भवति प्रतिष्टायै । 

द्विपाद्वै यजमानः प्रतिष्ठित्यै । 

यदु नोधाः काक्षीवतोऽपश्यत्तस्मान्नौधसमित्याख्यायते १४७
