+++
title = "१०६"

+++

 

तेषां पच्छोऽसृज्यन्त । 

तेषामग्निः प्रथम उदजयत् । 

अथ मित्रावरुणावथेन्द्र ः\! । 

अथैकमनुज्जितमासीत् । 

तदिन्द्रो ऽवेदग्निर्वावेदमुज्जेष्यतीति । 

सोऽब्रवीदग्ने यतर आवयोरिदमुज्जयात्तन्नौ सहासदिति । 

तथेति । 

तदग्निरुदजयत् । 

तदेनयोस्सहाभवदध्यर्धमन्यस्य स्तोत्रमध्यर्धमन्यस्य । 

षन्द्रा ग्नो यज्ञः । 

स य एवमेता देवानामुज्जितीर्वेद यत्र कामयत उदिह जयेयमित्युत्तत्र जयति । 

तदाहुर्यदाज्यानि सर्वाणि समाननिधनानि केनाजामि क्रियन्त इति । 

नानादेवत्यानीति ब्रूयात्तेनाजामीति । 

अथो यन्नानारूपाणीति ब्रूयात्तेनो एवेति । 

ते वा एते पशव एव । 

यदाज्यान्यन्तसदसं स्तुवन्ति तस्माद्ग्राम्याः पशवोऽन्तर्ग्रामे न्योकसः । 

पराचीषु पुनरभ्यावर्तन्त । 

तस्माद्ग्राम्याः पशवः पराञ्चः प्रातः प्रेरते ते सायं समावर्तन्ते । 

नानारूपासु स्तुवन्ति । 

तस्माद्ग्राम्याः पशवो नानारूपाः । 

नानादेवत्यासु स्तुवन्ति । 

तस्माद्ग्राम्याः पशवो नाना । 

ते यथायथं सायं गृहानभ्युपायन्ति १०६
