+++
title = "२०१"

+++

 

प्रष्टिरिव ह खलु वा एतत्स्तोत्राणां यत्षोडशी । 

यद्वै प्रष्टिरनियुक्तो वहत्यप वा वै स छिनत्ति निर्वा मार्ष्टि । 

अन्त्येन स्तोत्रेण समस्तोमो भवति । 

स यथा प्रष्टिं प्रष्टियुगाय नियुञ्ज्यादेवमेवैतत्पूर्वेषु स्तोत्रेषु
षोडशिनमनुनियुनक्त्यनिर्मार्गाय । 

अक्षीव ह खलु वा एतत्स्तोत्राणां यत्षोडशी । 

अन्त्येन स्तोत्रेण समस्तोमो भवत्यनक्षितायै । 

जामीव ह खलु वा एतत्स्तोत्राणां यत्षोडशी । 

अन्त्येन स्तोत्रेण समस्तोमो भवत्यजामितायै । 

पशवो वा उक्थानि वज्रष्षोडशी । 

यदुक्थानामन्ततष्षोडशिना स्तुवन्ति वज्रेणैव तत्पशून्परिगृह्णन्त्यपरावापाय
। 

नास्य वित्तं परोप्यते य एवं वेद २०१
