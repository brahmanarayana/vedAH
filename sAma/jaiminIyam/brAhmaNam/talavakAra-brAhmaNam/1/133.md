+++
title = "१३३"

+++

 

एतदन्यत्स्तोभेत् । 

ऋचमेव न गायेत् । 

स यदृचमेव गायति तेन रथन्तरस्य रूपान्नैति । 

ऋग्घि रथन्तरं साम बृहत् । 

यद्यु स्तोभेदष्टावेवाक्षराणि स्तोभेत् । 

तद्वेव सम्मीलते । 

स्वर्दृशं प्रतिविपश्येच्चक्षुषोऽप्रवर्हाय । 

यदीशानमिन्द्र इति प्रतिहरेदीशानो यजमानस्य पशूनभिमानुकस्स्यात् । 

अथ यच्छानमिन्द्र इति प्रतिहरति नेशानो यजमानस्य पशूनभिमन्यते शान्ताः
प्रजा एधन्ते । 

प्रतिहारेप्रतिहार उद्गात इळा इद्ब्रूयात् । 

पशवो वा इळायतनं रथन्तरम् । 

आयतन एव तदेतान्पशून्प्रतिष्ठापयति । 

नस्थुषः इति ब्रूयात् । 

यत्तस्थुषः इति ब्रूयात्स्थायुकास्य श्रीस्स्यात् । 

अथ यन्नस्थुषः इत्याह नास्य श्रीस्तिष्थति पशवोऽस्य स्वायातेन यान्ति । 

बृहद्र थन्तरे व्यावर्तयेत् । 

यद्ध वै बृहद्र थन्तरे न व्यावर्तयेद्यथा महावृक्षौ समृत्य शाखा विपरिशृणीत
एवं प्रजाः पशून्विपरिशृणीयाताम् । 

हो वा हा वै बृहदो वा हा रथन्तरम् । 

बृहद्र थन्तरे एवैतद्व्यावर्तयति वि पाप्मना वर्तते य एवं वेद १३३
