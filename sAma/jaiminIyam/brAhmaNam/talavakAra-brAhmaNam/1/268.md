+++
title = "२६८"

+++

 

तदाहुः किं तद्यज्ञे क्रियते यस्माज्जीवत एवान्ये प्राणा अपक्रामन्ति न
प्राण इति । 

स ब्रूयाद्यस्मात्स्व आयतने गायत्रीं गायति तस्माद्यावज्जीवति तावत्प्राणो
नापक्रामतीति । 

अथ ह वै धुरां विज्ञाश्च सञ्ज्ञाश्च । 

मनो वै रेतस्या प्राणो गायत्री चक्षुस्त्रिष्टुप्श्रोत्रं जगती वागनुष्टुप्
। 

मनसा सुहार्दसं च दुर्हार्दसं च विजानाति । 

प्राणेन सुरभि चासुरभि च विजानाति । 

चक्षुषा दर्शनीयं चादर्शनीयं च विजानाति । 

श्रोत्रेण श्रवणीयं चाश्रवणीयं च विजानाति । 

वाचा स्वादु चास्वादु च विजानाति । 

एता इह विज्ञाः । 

वि ह वै ज्ञायते श्रेयान्भवति य एवं वेद । 

ता उ एव सञ्ज्ञाः । 

मनो वै रेतस्या प्राणो गायत्री चक्षुस्त्रिष्टुप्श्रोत्रं जगती वागनुष्टुप्
रेतस्यायां प्रस्तुतायां यस्य कामयेत २६९
