+++
title = "१०५"

+++

 

देवासुरा वा एषु लोकेष्वस्पर्धन्तास्मिन्भुवने । 

ते देवा अकामयन्तेमाँ ल्लोकाञ्जयेमासुरान्स्पर्धां भ्रातृव्यानिति । 

त एतान्याज्यानि स्तोत्राण्यपश्यन् । 

तैरस्तुवत । 

तैरिमानाजयन् । 

इमानेव लोकमाग्नेयेनाजयन्नन्तरिक्षं मैत्रावरुणेनामुमैन्द्रे ण दिश
एवैन्द्रा ग्नेन । 

तद्यदिमाँ ल्लोकानाजयंस्तदाज्यानामाज्यत्वम् । 

एमाँ ल्लोकाञ्जयति स्पर्धां द्विषन्तं भ्रातृव्यं य एवं वेद । 

ते देवा अब्रुवन्वीमानि भजामहा इति । 

तेषां ह विभागे न समपादयन् । 

तेऽब्रुवनाजिमेषामयाम गिरिं काष्ठां कृत्वेति । 

यदब्रुवनाजिमेषामयामेति तदेषां द्वितीयमाज्यत्वम् । 

यदु गिरिं काष्ठामकुर्वंस्तस्मादसौ गिरिः काष्ठो नाम १०५
