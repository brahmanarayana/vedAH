+++
title = "१७८"

+++

 

तदाहुर्यज्ञायज्ञीयस्यैकादक्षरादूना ऋचः । 

तद्यज्ञस्य छिद्र म् । 

यत्तदुद्गायन्नापिदधाति यज्ञायज्ञीयं छिद्रं करोति । 

यज्ञायज्ञीयं छिद्र मनु यज्ञस्स्रवति यज्ञमनु यजमानो यजमानमनु प्रजाः । 

तस्मिन्वाचं दध्यात् । 

वाग्वै ब्रह्म । 

उत त्राता वाग्बहूना उ वा इति । 

गौरिति हैके दधति गौर्वै कृत्स्नमन्नाद्यं
कृत्स्नस्यैवान्नाद्यस्यावरुद्ध्यै
। 

तदाहुर्नैतदाद्रि येत । 

यद्वाव वाङ्निधनं भवति तेनैव सन्धीयत इति । 

तदाहुर्यथापूर्वं यथाज्यैष्ठ्यं छन्दांसि विमुच्यमानानि । 

छन्दसां क्ळ्प्तिं विमुक्तिमनु प्रजाः कल्पान्ता इति । 

यज्ञो वो अग्नये इति षड्भिरक्षरैः प्रस्तौति । 

गिरा च दक्षसे इति षड्भिरक्षरैरादिमादत्ते । 

तद्द्वादश सम्पद्यन्ते । 

द्वादशाक्षरा जगती । 

जगतीं प्रथमतः पर्यूहन्ति । 

तज्जगत्या विमुच्यन्ते । 

प्र वयममृतं जातवेदसमित्येकादशाक्षराणि सम्पद्यन्ते । 

एकादशाक्षरा त्रिष्टुप् । 

तत्त्रिष्टुभा विमुच्यन्ते । 

प्रियं मित्रं नु शंसिषमित्यष्टाभिरक्षरैर्निधनमुपयन्ति । 

अष्टाक्षरा गायत्री । 

तद्गायत्र्\! या विमुच्यन्ते । 

तद्यथापूर्वं यथाज्यैष्ठ्यं छन्दांसि विमुच्यमानानि यन्ति । 

छन्दसां क्ळ्प्तिं विमुक्तिमनु प्रजाः कल्पन्ते नापरामारी पूर्वी म्रियते
१७८
