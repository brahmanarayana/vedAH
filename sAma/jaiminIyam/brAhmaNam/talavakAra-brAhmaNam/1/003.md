+++
title = "००३"

+++

 

प्रजापतिस्सहस्रसंवत्सरमास्त । 

स सप्त शतानि वर्षाणां समाप्येमामेव जितिमजयद्यास्येयं जितिस्ताम् । 

स स्वर्गं लोकमारोहन्देवानब्रवीदेतानि यूयं त्रीणि शतानि वर्षाणां
समापयाथेति । 

तथेति । 

ते त्रीणि शतानि वर्षाणां समाप्य तामु एव जितिमजयन्यां प्रजापतिरजयत् । 

त एते सर्व एव प्रजापतिमात्रा अया३मया३मिति । 

तेऽब्रुवन्देवशरीरैर्वा इदममृतशरीरैस्समापाम न वा इदं
मनुष्यास्समाप्स्यन्ति । 

एतेमं यज्ञं सम्भरामेति । 

तं संवत्सरमभिसमभरन् । 

तेऽब्रुवन्महद्वा इदं समेव भरामेति । 

तं द्वादशाहमभिसमभरन् । 

तेऽब्रुवन्महद्वा इदं समेव भरामेति । 

तं पृष्ठ्यं षडहमभिसमभरन् । 

तेऽब्रुवन्महद्वा इदं समेव भरामेति ३
