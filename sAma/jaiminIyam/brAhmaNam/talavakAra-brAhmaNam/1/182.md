+++
title = "१८२"

+++

 

तासु साकमश्वम् । 

देवा वै स्वर्गमामास्तपोऽपप्यन्त । 

त एतत्सामापश्यन् । 

तेनास्तुवत । 

तदेनानश्व एव भूत्वा स्वर्गं लोकमवहत् । 

तेऽब्रुवन्स्वर्गं लोकं गत्वा साकं वा अश्वेन स्वर्गं लोकमगन्मेति । 

तदेव साकमश्वस्य साकमश्वत्वम् । 

तदेतत्स्वर्ग्यं साम । 

अश्नुते स्वर्गं लोकं य एवं वेद । 

प्रमंहिष्ठीयं भ्रातृव्यवान्कुर्वीत । 

इन्द्रो वृत्राय वज्रमुदयच्छत् । 

तं नाशक्नोत्प्रहर्तुम् । 

स यदैव प्र इत्यपश्यदथैनमहन् । 

हन्ति द्विषन्तं भ्रातृव्यं य एवं वेद । 

यदु प्र इत्यपश्यत्तस्मात्प्रमंहिष्ठीयमित्याख्यायते । 

सत्रासाहीयं कुर्वीत यस्य त्वदिवाजितं स्यात् । 

इन्द्रो ऽसुरानजयत् । 

तेषां त्वानिव नाजयत् । 

सोऽकामयत सत्रा सर्वानसुरान्सहेयेति । 

स एतत्सामापश्यत् । 

तेनास्तुत । 

तेन सत्रा सर्वानसुरानसहत । 

तद्यत्सत्रा सर्वानसुरानसहत तत्सत्रासाहीयस्य सत्रासाहीयत्वम् । 

सत्रा द्विषन्तं भ्रातृव्यं सहते य एवं वेद । 

दैवोदासं पुरोधाकामः कुर्वीत । 

आग्नेयो ब्राह्मण षन्द्रो राजन्यः । 

आग्नेयैन्द्र मेतत्साम । 

ब्रह्म वा अग्निः क्षत्रमिन्द्र ः\! । 

ब्रह्मणैवैतत्क्षत्रं दधार क्षत्रेण ब्रह्म । 

तथा हास्माद्रा ष्ट्रमनपक्रामि भवति गच्छति पुरोधां पुर एनं दधते १८२
