+++
title = "११९"

+++

 

यो वै यज्ञस्योधर्वेद दुहे यज्ञम् । 

पवमानो वाव यज्ञः । 

तस्य गायत्र्\! येवोधः । 

गायत्रीं चतुरृचां कुर्यात् । 

यज्ञस्यैव तदूधर्दधाति दुहे यज्ञम् । 

यो वै यज्ञस्य प्रतिष्ठां वेद प्रति यज्ञं स्थापयति प्रत्यात्मना तिष्ठति ।

पवमानो वाव यज्ञः । 

तस्य गायत्र्\! येव प्रतिष्ठा । 

गायत्रीं चतुरृचां कुर्याद्यज्ञस्यैव तत्प्रतिष्ठां दधाति । 

प्रति यज्ञं स्थापयति प्रत्यात्मना तिष्ठति । 

उच्चा ते जातमन्धसा । अस्य प्रत्नामनु द्युतम् । एना विश्वान्यर्य आ
इत्येतासु गायत्रं कुर्यात् । 

तास्वामहीयवम् । 

स यद्धाय्यां चतुर्थीं दधाति तेन चतुरृचं भवति प्रतितिष्ठतीभः । 

प्रति यज्ञं स्थापयति प्रत्यात्मना तिष्ठति ११९
