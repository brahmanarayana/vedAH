+++
title = "१८१"

+++

 

तानि वा एतानि त्रीणि सन्ति द्विदेवत्यान्यैन्द्रा वारुणमैन्द्रा
बार्हस्पत्यमैन्द्रा वैष्णवमिति । 

एतावतैषाष्षट्कामदुघा उदाहरन्गां चाश्वं चाजां चाविं च व्रीहिं च यवं च । 

उपैनमेताष्षट्कामदुघास्तिष्ठन्ति य एवं वेद । 

एतावान्वाव यज्ञो यावानग्निष्टोमः । 

तदाहुर्यदेतावानेव यज्ञो यावानग्निष्टोमस्तस्मिन्नन्तगते किमभ्युक्थानि
प्रणयन्तीति । 

स ब्रूयाद्यज्ञायज्ञीयस्यैकादक्षरादूना ऋचः । 

तद्यज्ञस्य छिद्र म् । 

यज्ञमेवास्मिंस्तत्सम्यञ्चं दधाति । 

आग्नेयीसु प्रणयन्त्याग्नेयीभ्यः । 

यथाग्नावग्नीनभिसमादध्यात्तादृक्तत् । 

यो वा एकमग्निं सन्तं बहुधा विहरेद्बहवस्स्युः । 

य एनान्बहून्सतस्सार्धं संहरेदेक एव स्यात् । 

स यथाग्नावग्नीनभिसमादध्यात्तादृक्तत् १८१
