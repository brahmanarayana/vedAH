+++
title = "००४"

+++

 

तं त्रिरात्रं तं द्विरात्रं तमप्तोर्यामं तमतिरात्रं तं वाजपेयं तं
षोडशिनं तमुक्थ्यं तमग्निष्टोमं तमिष्टिपशुबन्धांस्तं
चातुर्मास्यानि तं दर्शपूर्णमासौ तमेते अग्निहोत्राहुती
अभिसमभरन् । 

सोऽतो न पराजयते । 

तद्वा अपराजितं यदग्निहोत्रम् । 

न ह वै पराजयते य एवं वेद । 

स यत्पुरस्तादप उपस्पृशति सत्यं वा आपस्सत्यं दीक्षा दीक्षैवास्य सा । 

अग्निर्ज्योतिर्ज्योतिरग्निस्स्वाहा इत्यष्टाक्षरेण जुहोति । 

अष्टाक्षरा गायत्री । 

तदेव प्रातःसवनम् । 

मनसा निष्केवल्येनोत्तरामाहुतिं जुहोति । 

तदेव माध्यन्दिनं सवनम् । 

उपमृष्टे प्राश्नाति । 

तदेव तृतीयसवनम् । 

लेलिहितमिव हि तत्तृतीयसवनम् । 

उपरिष्टादप उपस्पृशति । 

अवभृथ एवास्य सः । 

स यदेते सायमाहुती जुहोत्येताभ्यामेवास्याहुतिभ्यां
सर्वैरेतैर्यज्ञक्रतुभिरिष्टं
भवति । 

अथ यदेते प्रातराहुती जुहोत्येताभ्यामेवास्याहुतिभ्यां
सर्वैरेतैर्यज्ञक्रतुभिरिष्टं
भवति । 

तदेतदपर्यन्तं यदग्निहोत्रम् ४
