+++
title = "१८६"

+++

 

त्रीन्द्रि यं वा एतत्साम । 

षन्द्री रृच षन्द्रं साम । 

इन्द्र ः\! इति निधनं भवति । 

त्रीणि पुरुष इन्द्रि याण्यात्मा प्रजा पशवः । 

तान्येवैतेनात्मन्परिगृह्णीते । 

तानब्रवीत्किङ्कामो व एकः किङ्काम एकः किङ्काम एक इति । 

सोऽब्रवीद्रा योवाजः पशुकामोऽहमस्मीति । 

तस्मा इळां प्रायच्छत् । 

पशवो वा इळा । 

अथाब्रवीत्पृथुरश्मिः क्षत्रकामोऽहमस्मीति । 

तस्मै क्षत्रं प्रायच्छत् । 

स एव पृथुर्वैन्यः । 

अथाब्रवीद्बृहद्गिरिरन्नाद्यकामोऽहमस्मीति । 

तस्मा अथकारं प्रायच्छत् । 

अन्नं वा अथकारः । 

सौभरं प्रजाकामः कुर्वीत । 

हुसिति निधनमुपेयात् । 

सौभरमन्नाद्यकामः कुर्वीत । 

ऊर्गिति निधनमुपेयात् । 

सौभरं वृष्टिकामः कुर्वीत । 

हिसिति निधनमुपेयात् । 

सौभरमुद्ग्रहणकामः कुर्वीत । 

उदिति निधनमुपेयात् । 

सौभरं स्वर्गकामः कुर्वीत । 

ऊ इति निधनमुपेयात् । 

भारद्वाजायनान्ह सत्त्रमासीनान्पप्रच्छुः केन प्रजाकामा अस्तोढ्वमिति । 

सौभरेणेति । 

केनान्नाद्यकामा इति । 

सौभरेणेति । 

केन वृष्टिकामा इति । 

सौभरेणेति । 

केनोद्ग्रहणकामा इति । 

सौभरेणेति । 

केन स्वर्गकामा इति । 

सौभरेणेति । 

एवमिव वा एतत्साम । 

एते वा एतस्मिन्न्कामाः । 

एतानेव कामानवरुन्द्धे । 

यत्काम एवैतेन साम्ना स्तुते समस्मै स काम ऋध्यते १८६
