+++
title = "१८४"

+++

 

त्रैतं नाथकामः कुर्वीत । 

आप्त्यान्सातेन यतोऽरण्ये पिपासाविन्दत् । 

ते धन्वन्कूपमविन्दन् । 

तन्नैकतोऽवरोढुमकामयत न द्वितः । 

तत्त्रितोऽवारोहत् । 

तौ यदापिबतामतृप्यतामथ हैनं तदेव रथचक्रेणापिधाय गोभिः प्रैताम् । 

सोऽकामयतोदित इयां गातुं नाथं विन्देयेति । 

स एतत्सामापश्यत् । 

तेनास्तुत । 

स समिन्दुभिः इत्येव निधनमुपैत् । 

तं पर्जन्यो वृष्ट्योर्ध्वमुदप्लावयत् । 

अभि हि तद्र थचक्रमुत्प्लावयां चकार येनापिहित आस । 

तदेतद्गातुविन्नाथवित्साम । 

गातुं वै स तन्नाथमविन्दत । 

विन्दते गातुं य एवं वेद । 

स पदेनान्वैत् । 

तं प्रतिख्यायायन्तमृक्षोऽन्यो भूत्वा मर्कटोऽन्यो वनमवास्कन्दताम् । 

तदु भ्रातृव्यहा साम । 

भ्रातृव्यतां वाव तस्य तावगच्छतां यावृक्षं च मर्कटं चाकरोत् । 

अथो हास्मै वर्षुक एव पर्जन्यो भवति । 

तदु पशव्य साम । 

केवलान्वै स तान्पशूनकुरुत । 

अव पशून्रुन्द्धे बहुपशुर्भवति य एवं वेद । 

यदु त्रित आप्त्योऽपश्यत्तस्मात्त्रैतमित्याख्यायते १८४
