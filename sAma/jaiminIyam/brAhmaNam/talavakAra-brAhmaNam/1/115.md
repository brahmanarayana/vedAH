+++
title = "११५"

+++

 

तानि सर्वाण्यक्सराण्युद्धृत्य वाचं दध्यात् । 

वाग्वै ब्रह्म । 

तद्यथा चर्मणा कृतिकण्टकान्प्रावृत्यातीयादेवमेवैतद्वाचा ब्रह्मणा
यज्ञस्थाणुं प्रमृद्य स्वस्त्यतिक्रामति नार्तिमार्छति ।

अव वा एतत्प्रतिहर्ता साम्नश्छिद्यते यद्गायत्रस्य न प्रतिहरति । 

प्रस्तूयमानं मनसा प्रतिहिङ्कुर्यात् । 

अपान्य वागिति ब्रूयात् । 

तथा साम्नो नावच्छिद्यते नार्तिमार्छति । 

यो वा अक्षरमंशुमद्वेद वहन्त्येनमंशुमतीस्संयुक्ताः । 

वाग्वा अक्षरम् । 

तस्यै प्राण एवांशुः । 

वहन्त्येनमंशुमतीस्संयुक्ता य एवं वेद ११५
