+++
title = "१५९"

+++

 

स प्राचान्येन पदा प्राभ्रंशत प्रतीचान्येन । 

येन प्राचा प्राभ्रंशत सा ककुबभवत् । 

तस्मात्ककुभः पूर्वार्धेऽक्षराणि भूयिष्ठानि । 

अथ येन प्रतीचा प्राभ्रंशत सोष्णिगभवत् । 

तस्मादुष्णिहो जघनार्धेऽक्षराणि भूयिष्ठानि । 

ते वा एते छन्दसी धेनुश्चैवानड्वांश्च । 

तस्मात्पशवः पूर्वार्धेन च जघनार्धेन च भूयिष्ठं भुञ्जन्ति । 

वहन्ति पूर्वार्धेन दुह्रे च जघनार्धेन प्र च जनयन्ति । 

उभयं धेनुपयसं चानडुत्पयसं चावरुन्द्धे य एवं वेद १५९
