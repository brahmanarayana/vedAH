+++
title = "०६८"

+++

 

प्रजापतिर्वावेदमग्र आसीत् । 

मनो ह वै प्रजापतिर्देवता । 

सोऽकामयत बहुः स्यां प्रजायेय भूमानं गच्छेयमिति । 

स शीर्षत एव मुखतस्त्रिवृतं स्तोममसृजत गायत्रीं छन्दो रथन्तरं सामाग्निं
देवतां ब्राह्मणं मनुष्यमजं पशुम् । 

तस्माद्ब्राह्मणो गायत्रीछन्दा आग्नेयो देवतया । 

तस्मादु मुखं प्रजानाम् । 

मुखाद्ध्येनमसृजत । 

सोऽकामयत प्रैव जायेयेति । 

स बाहुभ्यामेवोरसः पञ्चदशं स्तोममसृजत त्रिष्टुभं छन्दो बृहत्सामेन्द्रं
देवतां राजन्यं मनुष्यमश्वं पशुम् । 

तस्माद्रा जन्यस्त्रिष्टुप्छन्दा षन्द्रो देवतया । 

तस्मादु बाहुभ्यां वीर्यं करोति । 

बाहुभ्यां ह्येनमुरसो वीर्यादसृजत । 

सोऽकामयत प्रैव जायेयेति ६८
