+++
title = "१३४"

+++

 

यथा स्यादेवं बुभूषन्नुपेयात् । 

यथा स्यादेवं भ्रातृव्यवान् । 

जयत्यात्मना परास्य द्विषन्भ्रातृव्यो भवति य एवं वेद । 

बृहद्र थन्तरे यदसृज्येतां ताभ्यां भीषा प्रजाः पशव उदवेपन्त । 

ते आत्मानमेव पर्यैक्षेतां किं नु नाविदं क्रूरं इवात्मनो यस्माद्भीषा
प्रजाः पशव उदवेपिषतेति । 

ते निधने एवापश्यताम् । 

ते अरण्ये निधाय ग्राममभ्यवैताम् । 

तदेव स्वकृतमिरिणमभवत् । 

तस्मादाहुर्न स्वकृतमिरिणमध्यवसेयम् । 

ईश्वरः पापीयान्भवितोर्यत्स्वकृतमिरिणमध्यवस्यतीति । 

बृहद्र थन्तरयोर्ह वा एतन्निधनाभ्यां निर्दग्धम् । 

ते ह वा एते ग्रामगेये एवापनिधने यद्बृहद्र थन्तरे । 

कामं ह वा एताभ्यामपनिधनाभ्यां ग्रामे स्तुवीत १३४
