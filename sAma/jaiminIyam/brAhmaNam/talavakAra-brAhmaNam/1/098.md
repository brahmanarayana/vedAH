+++
title = "०९८"

+++

 

\स्वप्नं तन्द्री ं\! मन्युमशनयामक्षकाम्यां स्त्रीकाम्यामिति । 

एते ह वै पाप्मानः पुरुषमस्मिँ ल्लोके सचन्ते । 

य एतदग्ने तीर्त्वास्मिँ ल्लोके साधु चिकीर्षात्तत्त्वमस्मिँ ल्लोके
धीप्सतादित्यग्निमस्मिँ ल्लोकेऽदधुः । 

वायुमन्तरिक्ष आदित्यं दिवि । 

उग्रदेवो ह स्माह राजनिर्नाहं मनुष्यायारातीयामि यानस्मै त्रीन्देवानां
श्रेष्ठानरातीयतोऽशृणोम् । 

अरातीतमरातीतं ह्येव तस्मै यस्मा एता देवता अरातीयन्तीति । 

अथो हास्मा एता देवता नारातीयन्ति य एवं वेद । 

अथो ह तमेव धीप्सन्ति य एवं विद्वांसं धीप्सतीति । 

ते देवा अब्रुवन्या एवेमा देवताश्छन्दांसि पुरुषे प्रविष्टा
एताभिरेवासुरान्धूर्वामैवेति ९८
