+++
title = "२५३"

+++

 

अथ माध्यन्दिनस्य पवमानस्य गायत्री । 

योऽयमवाङ्प्राण एष एव सः । 

तस्यां द्वे सामनी । 

तस्मादेतेन द्वयं प्राणेन करोति भस्म च करोति वातं च । 

नाना प्रस्तावौ नाना निधने हिङ्कारोऽन्तरेण । 

तस्मान्नेतर इतरमनुनिनर्दति नेतर इतरम् । 

एतेन हि तद्विहृतम् । 

अथ बृहती । 

योऽयं प्राङ्प्राण एष एव सः । 

तस्यां द्वे सामनी । 

तस्मादेतेन द्वयं प्राणेन करोति रेतश्च सिञ्चति मेहति च । 

नाना प्रस्तावौ नाना निधने हिङ्कारोऽन्तरेण । 

तस्मान्नेतर इतरमनुनिनर्दति नेतर इतरम् । 

एतेन हि तद्विहृतम् । 

अथ त्रिष्टुप् । 

नाभिरेव सा । 

तस्यामेकं साम । 

तस्मादेतेनैकमेव प्राणेन करोति यदेव प्राणानुदनतोऽनूदनिति । 

अथ पृष्टाःनि । 

इन्द्रि यं वै वीर्यं पृष्ठानि । 

तस्माद्ये के चानूकभाजो गोरश्वस्य पुरुषस्य तेषामनूकमेव बलिष्ठम् । 

इन्द्रि यं ह्येतद्वीर्यं यत्पृष्ठानि । 

तानि बृहतीषु भवन्ति । 

तस्मादिमा बृहतीरिव कीकसा बृहतीरिव पशवः पृष्ठमभिसमायन्ति । 

अथार्भवस्य पवमानस्य गायत्री । 

योऽयं प्राण एष एव सः । 

तस्यां द्वे सामनी । 

तस्माद्द्वयं प्राणेन करोति प्राण्यापानिति । 

नाना प्रस्तावौ नाना निधने हिङ्कारोऽन्तरेण । 

तस्मान्नेतर इतरमनुनिनर्दति नेतर इतरम् । 

एतेन हि तद्विहृतम् । 

अथोष्णिक्ककुभौ । 

चक्षुषी ते । 

समानं छन्दः । 

द्वे सामनी । 

तस्माद्द्वे अक्ष्यौ समानं पश्यतः । 

त्रिपदोरृचोर्भवतः । 

तस्मात्त्रिवृच्चक्षुश्शुक्लं कृष्णं कनीनिका । 

परोवरी यस्योरृचोर्भवतः । 

तस्मात्परोवरीयः पुरुषः पश्यति । 

नाना प्रस्तावो नाना निधने हिङ्कारोऽन्तरेण । 

तस्मान्नानावीर्ये चक्षुषी । 

अथानुष्टुभ् । 

वागेव सा । 

तस्यां द्वे सामनी । 

तस्माद्द्वयं वाचा करोत्यन्नं चैनयात्ति वदति च । 

नाना प्रस्तावो नाना निधने हिङ्कारोऽन्तरेण । 

तस्मान्न सर्वं सत्यं वाचा वदति न सर्वमनृतम् । 

एतेन हि तद्विहृतम् । 

अथ जगती । 

श्रोत्रमेव तत् । 

तस्यामेकं साम । 

तस्मादेतेनैकमेव श्रोत्रेण करोति यदेव श्र्णोति । 

चतुष्पदायामृचि भवति । 

तस्मात्समानत्र सन्सर्वा अनु दिशश्शृणोति । 

अपि पराङ्यन्पश्चाद्वदतश्शृणोति । 

अथ यज्ञायज्ञीयम् । 

शिर एव तत् । 

अध्यूढं वा एतदन्येष्वङ्गेषु यच्छिरः । 

अध्यूढमन्येषु स्तोत्रेषु यज्ञायज्ञीयम् । 

अध्यूढोऽन्येषु स्वेषु भवति य एवं वेद । 

उपरि वा एतदन्येभ्योऽङ्गेभ्यो यच्छिरः । 

उपर्यन्येभ्यः स्तोत्रेभ्यो यज्ञायज्ञीयम् । 

उपर्यन्येभ्यः स्वेभ्यो भवति य एवं वेद । 

स एषोऽपहतपाप्मा यज्ञ एव प्रत्यक्षम् । 

तस्य ह नोपवदंश्च न पापं कर्तास्ति । 

यद्येनं बहिष्पवमानेऽनुव्याहरेद्यज्ञस्य रेतः सिक्तमचीक्ळ्पं
यज्ञमारोऽरेतस्का ते प्रजा भविष्यतीत्येनं
ब्रूयात् । 

यद्येनमेकदेवत्य आज्येऽनुव्याहरेद्यज्ञस्य प्रेतिमचीक्ळ्पं यज्ञमारः
प्रेत्य जने मरिष्यसीत्येनं ब्रूयात् । 

यद्येनं द्विदेवत्य आज्येऽनुव्याहरेद्यज्ञस्य प्रतिष्ठामचीक्ळ्पं
यज्ञमारोऽप्रतिष्टिःतो भविष्यसीत्येनं ब्रूयात् । 

यद्येनं माध्यन्दिनस्य पवमानस्य गायत्र्\! यामनुव्याहरेद्यज्ञस्यावाञ्चं
प्राणमचीक्ळ्पं यज्ञमारो विघातस्त्वा हनिष्यतीत्येनं ब्रूयात् । 

अथो ह ब्रूयादवस्रावस्त्वा हनिष्यतीति । 

यद्येनं बृहत्यामनुव्याहरेद्यज्ञस्य शिश्नमचीक्ळ्पं यज्ञमारो
मूत्रग्राहस्त्वा हनिष्यतीत्येनं ब्रूयात् । 

अथो ह ब्रूयादरेतस्को भविष्यसीति । 

यद्येनं त्रिष्टुभ्यनुव्याहरेद्यज्ञस्य नाभिमचीक्ळ्पं यज्ञमार उदावर्तस्त्व
हनिष्यतीत्येनं ब्रूयात् । 

यद्येनं पृष्ठेष्वनुव्याहरेद्यज्ञस्येन्द्रि यं वीर्यमचीक्ळ्पं यज्ञमारो
वज्रस्त्वा हनिष्यतीत्येनं ब्रूयात् । 

अथो ह ब्रूयादनाज्ञातवधस्त्वा हनिष्यतीति २५४
