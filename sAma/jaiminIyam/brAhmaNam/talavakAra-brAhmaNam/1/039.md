+++
title = "०३९"

+++

 

उपसृज्याग्निहोत्रीमित्याह उपसृष्टे द्यावापृथिवी । 

रुद्रा उपगृह्णन्ति वसूनां दुग्धम् । 

भूतकृत स्थ निरूढ जन्यं भयमित्यङ्गारान्निरूहति । 

अथाधिश्रयति वैश्वानरस्याधिश्रेतमसि । 

अग्निस्ते तेजो मा प्रतिधाक्षीत् । 

सत्याय त्वा इति । 

अथावद्योतयति सं ज्योतिषा ज्योतिः इति । 

अथापः प्रत्यानयति यस्ते अप्सु रसः प्रविष्टस्तेन सम्पृच्यस्व इति । 

स यदेवास्य तत्र दिशो ग्रसन्ते तदेवास्य तत्समन्वानयति अन्तरितं
रक्षोऽन्तरिता अरातयः इति । 

त्रिः पर्यग्नि करोति । 

अथोद्वासयति दिवं दृंहान्तरिक्षं दृंह पृथिवीं दृंहप्रजां पशूञ्जुह्वतो मे
दृह इति । 

भूतकृत स्थ प्रत्यूढं जन्यं भयमित्यङ्गारान्प्रत्यूहति । 

अथ स्रवं च स्रुचं चादाय निष्टपति प्रत्युष्टं रक्षः प्रतुष्टा अरातयः इति
। 

अथ स्रुचं सम्मार्ष्टि सजूर्देवेभ्यस्सायंयावभ्यः इति सायम् । 

सजूर्देवेभ्यः प्रातर्यावभ्यः इति प्रातः । 

सुवर्णां त्वां सुवर्णमयीम् । 

हिरण्ययष्टिरस्यमृतपलाशा स्रोतो यज्ञानामिति । 

स्रोतो हैव स यज्ञानां भवति । 

अथाह उन्नेष्यामि इति । 

ॐ मामहं स्वर्गं लोकमभि इति ब्रूयात् ३९
