+++
title = "१७७"

+++

 

प्रायां मायित्रान्नू शांसीषामूर्जो नपातं स ह्यायुमा इति । 

यन्नायुमा इति ब्रूयान्नायुष्मान्यजमानस्स्यात् । 

अथ यदायुमा इत्याहायुरेवैतदुद्गातात्मंश्च यजमाने च दधाति । 

हिं मायास्मायूः आशेमा हव्यदाताया उ वा इति । 

यद्दाशेम इति ब्रूयाद्दंशुका एनं स्युः । 

अथ यदाशेमा इत्याहाश्नुत एव । 

आशेमा हाव्या दातायायि भुवद्वाजेष्वविता भूवाद्धिं मायि वार्धा इति । 

वृद्ध इव ह्येतर्हि यज्ञो भवति । 

उत त्राता बहूनामिति । 

यत्तनूनामिति ब्रूयात्तनुरिव यजमानस्स्यात् । 

अथ यद्बहूनामित्याह बहूनामेवैनमेतत्त्रातारं करोति १७७
