+++
title = "१०१"

+++

 

तदाहुर्हिङ्कारेण वै प्रजापतिः प्रजाभ्योऽन्नाद्यमसृजत । 

यन्न हिङ्कुर्यादशनायुकाः प्रजास्स्युः । 

हिङ्कुर्यादेव । 

भूः इति । 

यन्न हिङ्कारं विसृजति तेन रेतो विच्छिनत्ति न हिङ्कारमन्तरेतीति । 

तदु वा आहुः ममृदीय इव वा अतो रेतो दारुणतर इव । 

हिङ्कारोऽपि वैनद्वालेन विच्छिन्द्यात् । 

हिङ्कारस्यैव काले हिङ्कारं मनसा ध्यायेत् । 

तन्न रेतो विच्छिनत्ति न हिङ्कारमन्तरेतीति । 

भूः इति निधनं करोति । 

प्रजापतिर्यदग्रे व्याहरत्स भूः इत्येव व्याहरत् । 

स इमामसृजत । 

स यद्भूः इति निधनं करोत्यस्यामेवैतद्रे तः प्रतिष्ठापयत्यथो
एनत्तद्भूतिमेव गमयति १०१
