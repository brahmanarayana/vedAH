+++
title = "१८५"

+++

 

त्रैककुभमन्नाद्यकामः कुर्वीत । 

इन्द्रो यतीन्सालावृकेभ्यः प्रायच्छत् । 

तेषामद्यमानानां त्रयः कुमाराः पर्यशिष्यन्त रायोवाजः
पृथुरश्मिर्बृहद्गिरिः । 

त इन्द्र मस्तुवन् । 

तानब्रवीत्किङ्कामाः कुमारा मा स्तुथेति । 

बिभृह्येव नो मघवन्नित्यब्रुवन् । 

तानन्तरांसयोरध्यास्यत । 

तेऽस्य तिस्रः ककुभोऽलम्बन्त । 

इमे वै लोकाः सह सन्तस्त्रेधा व्यायन् । 

तांस्त्रेधान्नाद्यमनुव्यैत् । 

त उ एषां त्रयाणां लोकानां तिस्रः ककुभोऽन्नाद्यमवालम्बत । 

स षक्षतैषां चेद्वै त्रयाणां लोकानां तिस्रः ककुभोऽन्नाद्यमवरुन्धीय
तेनेमास्तिस्रः ककुभोऽपहरेयेति । 

स एतत्सामापश्यत् । 

तेनास्तुत । 

तेनैषां त्रयाणां लोकानां तिस्रः ककुभोऽन्नाद्यमवारुन्ध । 

तेनेमास्तिस्रः ककुभोऽपाहरत । 

तद्यदेतेषां त्रयाणां लोकानां तिस्रः ककुभोऽन्नाद्यमवारुन्ध तत्त्रैककुभस्य
त्रैककुभत्वम् । 

तदेतदन्नाद्यस्यावरुद्धिः साम । 

अवान्नाद्यं रुन्द्धेऽन्नादश्श्रेष्ठः स्वानां भवति य एवं वेद १८५
