+++
title = "०१३"

+++

 

तेऽब्रुवन्सोमाहुतिं जुहवाम तयैनं जिगीषामेति । 

तथेति । 

ते सोमेनायजन्त । 

ते सोमाहुतिमजुहवुः । 

तयैनं प्राजयन् । 

तस्माद्यत्र सोमाहुतिं जुह्वत्यङ्गारा एव भवन्ति । 

स य एवं विद्वानाज्याहुतिं च पश्वाहुतिं जुहोति प्रियमेवास्य तेन
धामोपगच्छति । 

अथ यत्क्षीराहुतिं जुहोति जयत्येवैनं तेन । 

अथ यत्सोमाहुतिं जुहोति यथा जित्वा प्रजयेत्तादृक्तत् । 

स एतौ पुनर्मृत्यू अतिमुच्यते यदहोरात्रे १३
