+++
title = "२११"

+++

 

अहोरात्रयोर्वै देवासुरा अधिसंयत्ता आसन् । 

ते देवा अहरभ्यजयन् । 

अथासुरा ऋचं च रात्रिं च प्राविशन् । 

ते देवा अब्रुवन्नर्धिनो वा अस्य भुवनस्याभूम कथं सत्रा रात्रिमभिजयेम
रत्नैरन्वभ्यवायामेति । 

तव छन्दसेत्यग्निमब्रुवन् । 

तव स्तोमेनेतीन्द्र म् । 

तव सम्पदेति प्रजापतिम् । 

युष्माकमायतनेनेति विश्वान्देवान् । 

यदग्निमब्रुवंस्तव छन्दसेति तस्माद्गायत्रीषु स्तुवन्ति । 

यदिन्द्र मब्रुवंस्तव स्तोमेनेति तस्मात्पञ्चदशस्तोमो रात्रेः । 

यत्प्रजापतिमब्रुवंस्तव सम्पदेति तस्मादनुष्टुभं सम्पद्यते । 

यद्विश्वान्देवानब्रुवन्युष्माकमायतनेनेति तस्माज्जगत्योऽनुशंस्यन्ते । 

तान्सन्धिनाभिपलायन्त आश्विनेनासंहेयमगमयन् । 

असंहेयं ह वै द्विषन्तं भ्रातृव्यं गमयति य एवं वेद २११
