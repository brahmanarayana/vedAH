+++
title = "१२५"

+++

 

देवासुरास्संयत्ता ज्योङ्न व्यजयन्त । 

बृहस्पतिर्देवानां पुरोहित आसीदुशना काव्योऽसुराणाम् । 

तद्यदेवावस्ताद्ब्रह्माक्रियत तत्परस्तादक्रियत । 

तत्समानं ब्रह्म न व्यजयत । 

तेषां ह त्रिशीर्षा गन्धर्वो विजयस्यावेत् । 

स हेर्ष्युरास । 

तस्य हाप्स्वन्तर्नौनगरं परिप्लवमास । 

तदिन्द्रो ऽन्वबुध्यत त्रिशीर्षा वै नौ विजयस्य वेदेति । 

तस्य जायामुपार्च्छदेतस्यैव विजयस्य कामाय । 

तामब्रवीत्पृच्छतात्पतिं य इमे देवासुरास्संयत्ता ज्योगभूवन्कतर एषां
जेष्यन्तीति । 

तद्धैव संवदमानावाजगाम । 

स ह तदेव नौमण्ड उपशिश्लेष जलायुका वा तृणकं वा भूत्वा । 

सेयं पतिं पप्रच्छ य इमे देवासुरास्संयत्ता ज्योगभूवन्कतर एषां जेष्यन्तीति
१२५
