+++
title = "२८१"

+++

 

तदु ह स्माहेयपिः सौमापः स वाद्य यजेत स वान्यं याजयेद्यो यथा महति तीर्थे
सिकते गा असम्बाधमानाः सन्तर्पयेदेवं सर्वा देवता अनुसवनं छन्दःसु
अक्षरमक्षरमनु असम्बाधमानाः सन्तृप्यन्तीर्विद्यादिति । 

अष्टाक्षरा गायत्र्\! यष्टौ वसवः । 

वसूनां गायत्रं प्रातःसवनम् । 

तत्ते प्रातःसवने छन्दःस्वक्षरमक्षरमनु असम्बाधमानाः सन्तृप्यन्ति । 

एकादशाक्षरा त्रिष्टुबेकादश रुद्रा ः\! । 

रुद्रा णां त्रैष्टुभं माध्यन्दिनं सवनम् । 

तत्ते माध्यन्दिने सवने छन्दःस्वक्षरमक्षरमनु असम्बाधमानाः सन्तृप्यन्ति । 

द्वादशाक्सरा जगती द्वादशादित्याः । 

आदित्यानां जागतं तृतीयसवनम् । 

तत्ते तृतीयसवने छन्दःस्वक्षरमक्षरमनु असम्बाधमानाः सन्तृप्यन्ति । 

स य एवमेता देवानां तृप्तीर्वेद तृप्यत्यात्मना तृप्यत्यस्य प्रजा २८१
