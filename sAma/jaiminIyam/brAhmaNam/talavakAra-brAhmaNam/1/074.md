+++
title = "०७४"

+++

 

नमः पितृभ्यः पूर्वसद्भ्यो नमस्साकन्निषद्भ्यः

युज्ये वाचं शतपदीं गाये सहस्रवर्तनीम्

गायत्रं त्रैष्टुभं जगद्विश्वा रूपाणि सम्भृतम्

देवा ओकांसि चक्रिरे

इति । 

यन्नमः पितृभ्यः पूर्वसद्भ्यः इति पितरो वा अत्र पूर्व उपसीदन्ति । 

न तेभ्य एवैतन्नमस्करोति नमस्साकन्निषद्भ्यः इति यैरेव
ब्राह्मणैस्सहोपसीदत्यार्त्विज्यं
करिष्यंस्तेभ्य एवैतन्नमस्करोति । 

युज्ये वाचं शतपदीमिति वाचमेवैतच्छतपदीं युङ्क्ते । 

गाये सहस्रवर्तनीमितियुक्तामेवैनामेतत्सहस्रवर्तनीं भूतां गायति । 

गायत्रं त्रैष्टुभं जगदिति एतानि वै त्रीणि सवनानि
तान्येवैतान्यात्मन्परिगृह्णीते
। 

विश्वा ओकांसि चक्रिरे इति सदेवमेवैतेन यज्ञं कुरुते ७४
