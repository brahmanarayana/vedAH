+++
title = "०२८"

+++

 

स ततो रश्मीनेव रथं समास्थाय चन्द्र मसस्सलोकतामभिप्रयाति । 

चतुरहं जुहोति । 

षोडशाहुतयस्सम्पद्यन्ते । 

षोडशकलं वै ब्रह्म । 

षोडशकला देवाः । 

षोडशकलमिदं सकृत्सर्वम् । 

स यदिह रिप्रं पापं कर्म करोत्येकयैव ततः कलया । 

यथा सुवर्णः प्रवृत्तस्तप्यमानस्सुवर्णतामभिनिष्पद्यत एवमेव द्विषत्सु
भ्रातृव्येषु मलं पाप्मानं प्रत्यूह्य स्वर्गं लोकमभिप्रैति । 

एष वै शशो य एषोऽन्तश्चन्द्र मसि । 

एष हीदं सर्वं शास्ति । 

एष वै यमो य एषोऽन्तश्चन्द्र मसि । 

एष हीदं सर्वं यमयति । 

एष मृत्युर्यद्यमोऽत्स्यन्नेव नाम । 

तमेव ताभिराहुतिभिश्शमयित्वोर्जं लोकानां जयति यमं देवं देवानाम् । 

यमस्य देवस्य सायुज्यं सलोकतां समभ्यारोहति य एवं विद्वानग्निहोत्रं जुहोति
२८
