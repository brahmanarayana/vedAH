+++
title = "०१२"

+++

 

देवा वै मृत्युना समयतन्त । 

स यो ह स मृत्युरग्निरेव सः । 

तेऽब्रुवन्नेतेमं जिगीषामेति । 

तेऽब्रुवन्नाज्याहुतिं जुहवाम तयैनं जिगीषामेति । 

तथेति । 

त आज्याहुतिमजुहवुः । 

तामन्नमकुरुत तां प्रत्युददीप्यत

तस्माद्यत्राज्याहुतिं जुह्वति प्रत्युद्दीप्यत एव । 

तेऽब्रुवन्पश्वाहुतिं जुहवाम तयैनं जिगीषामेति । 

तह्तेति । 

ते पशुमालभ्य मेदस्समवदाय पश्वाहुतिमजुहवुः । 

तामन्नमकुरुत तां प्रत्युददीप्यत । 

तस्माद्यत्र पश्वाहुतिं जुह्वति प्रत्युद्दीप्यत एव । 

तेऽब्रुवन्क्षीराहुतिं जुहवाम तयैनं जिगीषामेति । 

तथेति । 

ते क्षीराहुतिमजुहवुः । 

तयैनमजयन् । 

तस्माद्यत्र क्षीराहुतिं जुह्वत्यङ्गारा एव भवन्ति । 

तेऽब्रुवन्नजेष्म वा एनमन्नेन हन्तानपजय्यं जिगीषामेति १२
