+++
title = "०७८"

+++

 

वसवो वा एतमग्रे प्रौहन् । 

तेऽश्राम्यन् । 

ते रुद्रा नाह्वयन् । 

तं रुद्रा ः\! प्रौहन् । 

तेऽश्राम्यन् । 

त आदित्यानाह्वयन् । 

तमादित्याः प्रौहन् । 

तं प्रोहति वसवस्त्वा प्रोहन्तु गायत्रेण छन्दसा । 

रुद्रा स्त्वा प्रोहन्तु त्रैष्टुभेन छन्दसा । 

आदित्यास्त्वा प्रोहन्तु जागतेन छन्दसा इति । 

देवतानामेवैनं तत्प्रौढिमनुप्रोहति । 

देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्यां प्रोहामि
इति वा प्रोहेत् । 

देवाङ्गैरेवैनं तत्प्रोहति । 

बृहस्पतिर्वा एतमग्रे प्रौहत् । 

स रूपेण वर्चसा व्यार्ध्यत । 

स षक्षत कास्य प्रायश्चित्तिरिति । 

तां द्रो णकलश एव पर्यपश्यत् । 

तमभ्यमृशत्तनूपा असि तन्वं मे पाहि । 

वर्चोधा असि वर्चो मे धेहि । 

आयुर्धा अस्ययुर्मे धेहि । 

वयोधा असि वयो मे धेहि इति । 

यदेवास्य तत्रात्मनो मीयते तदेतेनाप्यायनम् । 

एतेनैवोद्गाताभिमृशति तनूपा असि तन्वं मे पाहि । 

वर्चोधा असि वर्चो मे धेहि । 

आयुर्धा अस्ययुर्मे धेहि । 

वयोधा असि वयो मे धेहि इति । 

यदेवास्यात्रात्मनो मीयते तदेतेनैवाप्यायते । 

द्वयं वावेदं ब्रह्म चैव क्षत्रं च । 

तदुभयं द्रो णकलशे । 

उभयं ब्रह्म च क्षत्रं चावरुन्द्धे य एवं वेद ७८
