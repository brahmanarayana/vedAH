+++
title = "०४८"

+++

 

अथैतां चितां चिन्वन्ति । 

तस्यामेनमादधति । 

तस्य नासिकयोस्स्रुवौ निदध्याद्दक्षिणहस्ते जुहूं सव्य उपभृतमुरसि ध्रुवं
मुखेऽग्निहोत्रहवणीं शीर्षतश्चमसमिळोपहवनं कर्णयोः प्राशित्रहरणे उदरे
पात्रीं समवत्तधानीमाण्डयोर्दृषदुपले शिश्ने शम्यामुपस्थे
कृष्णाजिनमनुपृष्ठं स्फ्यं पार्श्वयोर्मुसले
च शूर्पे च पत्त उलू-खलम् । 

परिशिष्टानि यज्ञपात्राण्युपरि निदधति । 

अपो मृण्मयान्यभ्यवहरन्ति ददत्येवायस्मयानि । 

अथैनं सर्पिषाभ्युत्पूरयन्ति । 

यज्ञपात्रेषु सर्पिरासिञ्चन्ति ४८
