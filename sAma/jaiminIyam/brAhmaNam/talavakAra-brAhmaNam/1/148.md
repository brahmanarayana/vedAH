+++
title = "१४८"

+++

 

श्यैतं पशुकामः कुर्वीत । 

प्रजापतिः पशूनसृजत । 

तेऽस्मात्सृष्टा अपाक्रामन् । 

सोऽकामयत न मत्पशवोऽपक्रामेयुरभि मावर्तेरन्निति । 

स एतत्सामापश्यत् । 

तेनास्तुत । 

तस्य वसु इत्येव निधनमुपैत् । 

तत्पशवो वै वसु । 

ततो वै तं पशवोऽभ्यावर्तन्त । 

ततोऽस्मादनपक्रामिणोऽभवन् । 

सोऽब्रवीच्छ्येती वा इमान्पशूनकृषीति । 

तदेव श्यैतस्य श्यैतत्वम् । 

तदेतत्पशव्यं साम । 

श्येतीकृता एनं पशव उपतिष्ठन्तेऽभ्येनं पशव आवर्तन्ते
नास्मात्पशवोऽपक्रामन्ति य एवं
वेद । 

तद्द्व्यक्षरणिधनं भवति प्रतिष्ठायै । 

द्विपाद्वै यजमानः प्रतिष्थित्यै १४८
