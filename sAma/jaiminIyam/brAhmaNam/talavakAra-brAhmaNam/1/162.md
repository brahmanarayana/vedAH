+++
title = "१६२"

+++

 

अथ ह सुमित्रः कौत्सो दर्शनीय आस । 

स तं होवाच सुमित्र दर्शनीयो वा असि । 

सुलापा वै दर्शनीयेन स्त्रियः । 

इमां दीर्घजिह्वीं लिलापयिषस्वेति । 

तां हेत्योवाच दीर्घजिह्वि कामयस्व मेति । 

सा होवाचैकं तव शेपोऽङ्गेऽङ्गे मम मुष्का न वै तत्सम्पद्यत इति । 

स ह पुनरेत्योवाचैकं तव शेपोऽङ्गेऽङ्गे मम मुष्का न वै तत्सम्पद्यत इति वै
माम इयमाहेति । 

अङ्गेऽङ्गे वा अहं तव शेपांसि करोमीति होवाच । 

तानि हाभिप्रावृत्येयाय । 

तां होवाच दीर्घजिह्वि कामयस्व मेति । 

सा होवाचैकं तव शेपोऽङ्गेऽङ्गे मम मुष्का न वै तत्सम्पद्यत इति । 

अङ्गेऽङ्गे वाव मम शेपांसीति होवाच । 

अङ्ग ते पश्यानीति १६२
