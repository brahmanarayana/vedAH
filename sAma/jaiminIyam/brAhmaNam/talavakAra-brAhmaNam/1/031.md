+++
title = "०३१"

+++

 

सप्ताहं जुहोति । 

अष्टाविंशतिराहुतयस्सम्पद्यन्ते । 

अष्टाविंशत्यक्षरा वा उष्णिक् । 

अष्टाविंशतिर्भृग्वङ्गिरसो देवाः । 

त उष्णिहमन्वायत्ताः । 

तेभ्य उष्णिग्भृग्वङ्गिरोभ्यो देवेभ्य एकैकेनाक्षरेण कामान्निकामान्दुहे । 

एवमस्मै जुह्वते दुहे । 

उष्णिहं वै स छन्दसां जयति भृग्वङ्गिरसो देवान्देवानाम् । 

भृग्वङ्गिरसां देवानां सायुज्यं सलोकतां समभ्यारोहति य एवं
विद्वानग्निहोत्रं जुहोति ३१
