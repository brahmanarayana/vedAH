+++
title = "१६९"

+++

 

यज्ञायज्ञा वो अग्नये । 

तुरीयं वा एतत्साम्नः । 

सामन्नेवैतद्यज्ञं प्रतिष्ठापयन्ति । 

तनूर्वा एषा साम्नाम् । 

सतनून्येवैतद्साम्नानि कुर्वन्ति । 

यो ह वा एतस्मात्साम्न इयाद्दुश्चर्मा वा स्यात्पापी वैनं कीर्त्तिरभिवदेत्
। 

गायत्री वा एषा वयो भूत्वोदेति । 

दिवमपतत् । 

अनुष्टुभि वा एतस्यै सते दिशश्शुल्कमहरन् । 

शुल्कहृता अस्मै प्रजा भवन्ति । 

दिग्भ्योऽस्मै शुल्को ह्रियते य एवं वेद । 

वयो यज्ञा वो अग्नये इति प्रस्तौति । 

ओ यिरा यिरा च दक्षसे पोप्रिं वयममृतं जातोवाहोयि विदोसमिति प्रतिहरति । 

यज्ञा इति द्वे अक्षरे गिरा इति द्वे पोप्रिमिति द्वे । 

तत्षट्सम्पद्यन्ते । 

षडक्षरस्तूष्णींशंसः । 

तूष्णींशंस एवैतदाग्निमारुते विमुच्यते । 

स ह्यन्तः । 

अग्निर्वैश्वानरः प्रजा अभ्युदतिष्ठत् । 

स इदं सर्वं प्रातपत् । 

तस्य देवाः प्रदाहादबिभयुः तेऽब्रुवन्सर्वं वा अयं इदं प्रधक्ष्यति १६९
