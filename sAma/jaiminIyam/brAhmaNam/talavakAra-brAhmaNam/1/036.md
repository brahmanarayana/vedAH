+++
title = "०३६"

+++

 

द्वादशाहं जुहोति । 

अष्टाचत्वारिंशदाहुतयस्सम्पद्यन्ते । 

अष्टाचत्वारिंशदक्षरा वै जगती । 

अष्टाचत्वारिंशदादित्या देवाः । 

ते जगतीमन्वायत्ताः । 

तेभ्यो जगत्यादित्येभ्यो देवेभ्य एकैकेनाक्षरेण कामान्निकामान्दुहे । 

एवमस्मै जुह्वते दुहे । 

जगतीं वै स छन्दसां जयत्यादित्यान्देवान्देवानाम् । 

आदित्यानां देवानां सायुज्यं सलोकतां समभ्यारोहति य एवं विद्वानग्निहोत्रं
जुहोति ३६
