+++
title = "१९८"

+++

 

कनीयस्विन इव वै देवा आसन्भूयस्विनोऽसुराः । 

कनीयसा वै तेषां त्वेतद्भूयोऽवृञ्जत । 

तस्मात्कनीयान्ग्रामो ज्यायांसं ग्रामं प्रतिसंयतते । 

तस्मादु कनीयांसो भूयसोऽमित्राञ्जयन्ति । 

कनीयस्वी भूयस्विनं वृञ्जते य एवं वेद । 

एषा ह खलु वै प्रत्यक्षं पङ्क्तिर्यत्पञ्चाक्षरा पञ्चपदा । 

पङ्क्तिषु षोडशिना स्तुवन्ति । 

पुरुषच्छन्दसं वै पङ्क्तिः । 

यत्पाङ्क्तः पुरुषः पुरुषादेवैतदाप्तां वाचं निर्मिमते । 

तस्मात्पुरुषस्सर्वा वाचो वदति । 

आप्त इव वा एतर्हि सर्ववाक् । 

तद्यदनुष्टुप्सु स्तुवन्ति यथा कुम्भ्यासूपदस्तासु
महोदधीनुपधावयेत्तादृक्तत्
। 

कनीयांसि छन्दांसि ज्यायस्सु छन्दस्स्वध्यूहन्ति । 

जितदेवत्यानि वा एतानि यत्कनीयांसि । 

तस्माज्ज्यायस्सु छन्दस्स्वध्यूहन्ति । 

एषां ह खलु वै छन्दसां वीर्यवत्तमा या त्र्\! यक्षरैकपदा । 

ताभिर्यच्छन्दांसि उपसृजन्ति वीर्यस्यैवावरुद्ध्यै । 

निधनमभ्यतिस्वरति । 

अह्नो वै देवा रात्रिमभ्यत्यक्रामन् । 

अभि भ्रातृव्यलोकं जयति य एवं वेद । 

भ्रातृव्यभाजनमिव ह्येषा यद्रा त्रिः १९८
