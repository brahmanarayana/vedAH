+++
title = "०३०"

+++

 

तद्यद्वै तन्नभो नामाभीर्वै सा । 

न हि तत्प्राप्य कस्माच्चन बिभेति । 

तस्मात्तन्नभः । 

षडहं जुहोति । 

चतुर्विंशतिराहुतयः सम्पद्यन्ते । 

चतुर्विंशत्यक्षरा वै गायत्री । 

चतुर्विंशतिर्वसवो देवाः । 

ते गायत्रीमन्वायत्ताः । 

तेभ्यो गायत्रीव वसुभ्यो देवेभ्य एकैकेनाक्षरेण कामान्निकामान्दुहे । 

एवमस्मै जुह्वते दुहे । 

गायत्रीं स छन्दसां जयति वसून्देवान्देवानाम् । 

वसूनां देवानां सायुज्यं सलोकतां समभ्यारोहति य एवं विद्वानग्निहोत्रं
जुहोति ३०
