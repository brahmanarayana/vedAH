+++
title = "११७"

+++

 

अथामहीयवम् । 

प्रजापतिः प्रजा असृजत । 

ता अनशना असृजत । 

ता अशनायन्तीरन्यान्यामादन् । 

स प्रजापतिरैक्षत कथं नु म इमाः प्रजा नाशनायेयुरिति । 

स एतत्सामापश्यत् । 

तेनाभ्योऽन्नाद्यं प्रायच्छद्वर्षमेवापनिधनेन । 

ताभ्योऽवर्षदेव नोदगृह्णात् । 

स एतन्निधनमपश्यत् । 

तदुपैत् । 

तत आभ्य उदगृह्णात् । 

एतस्य ह वा इदं साम्नः क्रतोर्वर्षति च पर्जन्य उच्च गृह्णाति । 

यो वृष्टिकामस्स्यादेतेनैवापनिधनेन स्तुवीत । 

वर्षुको हास्मै पर्जन्यो भवति । 

स यद्यतीव वर्षेदेतदेव निधनमुपेयादुदहास्मै गृह्णाति । 

वर्षति च हास्मै पर्जन्य उच्च गृह्णाति य एवं वेद । 

ता यदेनं प्रजास्सुहिता अशिता आमहीयन्त तदामहीयवस्यामहीयवत्वम् । 

षनं भार्यास्सुहितास्सुहितं महीयन्ते य एवं वेद । 

ता एनमन्नं विविदाना नापाचायन् । 

सधमादमिवैवासन् । 

अन्नं हि श्रीः । 

सोऽशोचत् । 

स नामहीयत । 

स षक्षत कथं न्विमा अहं प्रजास्सृजेय ता मा सृष्टा नापचायेयुरिति । 

स एतत्सामापश्यत् । 

तेनास्तुत ११७
