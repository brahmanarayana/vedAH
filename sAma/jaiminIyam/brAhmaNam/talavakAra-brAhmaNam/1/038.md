+++
title = "०३८"

+++

 

तद्वै तदग्निहोत्रं त्र्\! यहमेव पयसा जुहुयात् । 

तद्वा अग्निष्टोमस्य रूपम् । 

अग्निष्टोमेनैवास्येष्टं भवति य एवं विद्वानग्निहोत्रं जुहोति । 

तद्वै तदग्निहोत्रं त्र्\! यहमेव दध्ना जुहुयात् । 

तद्वै वाजपेयस्य रूपम् । 

वाजपेयेनैवास्येष्टं भवति य एवं विद्वानग्निहोत्रं जुहोति । 

तद्वै तदग्निहोत्रं त्र्\! यहमेवाज्येन जुहुयात् । 

तद्वा अश्वमेधस्य रूपम् । 

अश्वमेधेनैवास्येष्टं भवति य एवं विद्वानग्निहोत्रं जुहोति । 

तद्वै तदग्निहोत्रं त्र्\! यहमेवाद्भिर्जुहुयात् । 

तद्वै पुरुषमेधस्य रूपम् । 

पुरुषमेधेनैवास्येष्टं भवति य एवं विद्वानग्निहोत्रं जुहोति । 

स्वयमहतवासा यजमानोऽग्निहोत्रं जुहुयादजस्रेष्वग्निष्वप्रवसन् । 

त्रयोदशीं रात्रिं सोमेन वा पशुना वेष्ट्वोत्सृजेत । 

यथा सावसान्कृत्वा प्रार्जयेत्तादृक्तत् । 

तद्वै तदग्निहोत्रं द्वादशाहमेव पूर्वे मनुष्या जुहुवां चक्रुः । 

तस्मात्तेषां दुहे धेनुर्वहत्यनड्वानाधानप्रहितोऽश्वोऽश्वतर
उपतिष्ठत्यधिकक्ष्यो हस्ती वहति ३८
