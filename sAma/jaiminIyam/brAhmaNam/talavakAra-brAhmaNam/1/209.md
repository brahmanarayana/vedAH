+++
title = "२०९"

+++

 

शर्वरी वै नां रात्रिः । 

ते देवा अब्रुवन्नपि वै नः शर्वर्यां अभूदिति । 

तदेवापिशर्वराणामपिशर्वरत्वम् । 

अपि ह वा अस्य शर्वर्यां भवति य एवं वेद । 

असुरेषु वा इदमग्र आसीत् । 

तद्देवा अभिजित्याब्रुवन्केन न्वहोरात्रे उपरिष्टात्सन्दध्यामेति । 

त एतद्रा थन्तरं सन्धिमपश्यन् । 

तेनाहोरात्रे उपरिष्टात्समदधुः । 

यत्समदधुस्तत्सन्धेर्सन्धित्वम् । 

आश्विनं ह खलु वै सन्धेरुक्थम् । 

महति रात्रे सन्धिना स्तुवन्ति । 

आ सूर्यस्योदेतोराश्विनमनुशस्यतेऽहोरात्रयोरेव सन्तत्या अहोरात्रयोः
समारम्भाय । 

अहोरात्रे देवा अभिजित्य ते वज्रमेव परिधिमकुर्वत पशूनां गुप्त्या
असुराणामनभ्यवचाराय । 

तद्यदेता उष्णिहोऽन्ततः क्रियन्ते वज्रो वा उष्णिहो वज्रेणैव
तत्पशून्परिगृह्णात्यपरावापाय । 

नास्य वित्तं परोप्यते य एवं वेद २०९
