+++
title = "१८०"

+++

 

अहं चेत्यब्रवीद्वरुणः । 

अहं वां ज्योतिर्धारयिष्यामीत्यग्निरब्रवीत् । 

तावन्वभ्यवैताम् । 

तावेकं तृतीयमुदाहरताम् । 

तेन प्रातस्सवनमाप्याययन् । 

तस्मादाग्नेयीषु स्तुवन्ति । 

षन्द्रा वारुणमनुशस्यते । 

तस्मादु गायत्रीषु स्तुवन्ति । 

गायत्रं हि प्रातस्सवनम् । 

स एवाब्रवीत्कश्चाहं चेदमन्वभ्यवैष्याव इति । 

अहं चेत्यब्रवीद्बृहस्पतिः । 

तावन्वभ्यवैताम् । 

तावेवैकं तृतीयमुदाहरताम् । 

तेन माध्यन्दिनं सवनमाप्याययन् । 

तस्मादैन्द्री षु स्तुवन्ति । 

षन्द्रा बार्हस्पत्यमनुशस्यते । 

तस्मादु ककुप्सु स्तुवन्ति । 

काकुभं हि माध्यन्दिनं सवनम् । 

स एवाब्रवीत्कश्चाहं चेदमन्वभ्यवैष्याव इति । 

अहं चेत्यब्रवीद्विष्नुः । 

तावन्वभ्यवैताम् । 

तावेवैकं तृतीयमुदाहरताम् । 

तेन तृतीयसवनमाप्याययन् । 

तस्मादैन्द्री षु स्तुवन्ति । 

षन्द्रा वैष्नवमनुशस्यते । 

तस्मादनुष्टुप्सु स्तुवन्ति । 

आनुष्टुभं हि तृतीयसवनम् । 

तान्सर्वस्मादेवान्तरायन् । 

तेऽतो तदभि प्रणयन्तीति प्रवतीभ्यः प्रणयन्त्येहिवतीषु । 

प्रेति च वा इदं सर्वमेति च । 

ततो वै देवा अभवन्परासुराः । 

भवत्यात्मना परास्य द्विषन्भ्रातृव्यो भवति य एवं वेद १८०
