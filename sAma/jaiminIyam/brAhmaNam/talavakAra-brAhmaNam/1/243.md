+++
title = "२४३"

+++

 

यज्ञायज्ञीय एकम् । 

गायत्रं वै प्रातःसवनं त्रैष्टुभं माध्यन्दिनं सवनं जागतं तृतीयसवनम् । 

ब्रह्मणोऽस्य सतः क्षत्रस्येव प्रकाशो भवति वैश्यस्येव रयिः पुष्टिर्य एवं
वेद । 

तस्यो एवाक्षरशो गायत्रीमेव प्रातःसवनं सम्पद्यते त्रिष्टुभं माध्यन्दिनं
सवनं जगतीं तृतीयसवनम् । 

एकान्नसप्ततिः प्रातःसवनस्य स्तोत्रियाष्षष्टिस्त्रिष्टुभो माध्यन्दिनं सवनं
चतुर्विंशतिश्च जगतीस्तृतीयसवनम् । 

एका व ककुप् । 

पुरुषो वै ककुप् । 

स ह स यजमान एवैतस्यां सम्पद्यध्यूढः । 

तद्वत्रैवानुव्येति । 

न किं चनातिरिच्यते । 

एकस्यै ककुभोऽष्टाविंशत्यक्षरायै चत्वार्यक्षराण्यादाय वामदेव्यस्य न्यूने
त्रीण्युपदधाति यज्ञायज्ञीय एकम् । 

अथ या गायत्री परिशिष्यते तामद एकान्नसप्तत्यां प्रातःसवनस्य स्तोत्रियासु
प्रत्युपदधाति । 

तदु हानन्तम् । 

अनन्तां श्रियं जयति य एवं वेद २४३
