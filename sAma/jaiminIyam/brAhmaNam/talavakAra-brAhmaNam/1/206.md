+++
title = "२०६"

+++

 

अह्नोऽसुरा नुत्ता रात्रिं प्राविशन् । 

ते देवा एतमनुष्टुप्शीर्षाणं वज्रं समभरन् । 

तेनैनानभ्यवायन् । 

वाग्वा एषा । 

वाचा ज्योतिषान्वभ्यवायन् । 

विराड्वा एषा । 

विराजा ज्योतिषान्वभ्यवायन् । 

न वै सुयज्ञ इवातिरात्रः । 

तद्यत्पान्तं भवति तेनैव यज्ञः क्रियतेऽह्नश्च सुलभो रात्रेश्च सन्तत्या
अव्यवच्छेदाय । 

यानि छन्दांस्यहर्वहन्ति तानि रात्रिं वहन्ति । 

एषा गायत्र्\! येषा विराडेषा ककुबेषानुष्टुप् । 

बृहतीषु स्तुवन्ति । 

तेन बृहतीभ्यो न यन्ति । 

तासां यद्द्वादशाक्सराणि पदानि तेन जगतीभ्यो न यन्ति । 

त्रिष्टुभा वषट्करोति । 

तेन त्रिष्टुब्भ्यो न यन्ति । 

तान्सन्धिनाभिपलायन्त आश्विनेनासंहेयमगमयन् । 

असंहेयं ह वै द्विषन्तं भ्रातृव्यं गमयति य एवं वेद । 

एषा वा अग्निष्टोमस्य सम्मा यद्रा त्रिः । 

द्वादश वा अग्निष्टोमस्य स्तोत्राणि द्वादश रात्रेः । 

एषा वा उक्थस्य सम्मा यद्रा त्रिः । 

त्रीण्युक्थानि त्रिदेवत्यः सन्धिः । 

एषा वा अग्निष्टोमस्य च संवत्सरस्य च सम्मा यद्रा त्रिः । 

द्वादश वा अग्निष्टोमस्य स्तोत्राणि द्वादश मासाः संवत्सरः । 

रात्र्\! या त्वाव त्रयोदशो मास आप्यते । 

एषा वै ब्रध्नस्य विष्टपं यद्रा त्रिः । 

गच्छति ब्रध्नस्य विष्टपं य एवं वेद २०६
