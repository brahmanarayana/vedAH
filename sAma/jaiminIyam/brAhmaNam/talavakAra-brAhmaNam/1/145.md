+++
title = "१४५"

+++

 

इमौ वै लोकौ सह सन्तौ व्यैताम् । 

तयोर्न किं चन समपतत् । 

ते देवमनुष्या आशनायन् । 

इतःप्रदानाद्धि ते देवा जीवन्त्यमुतःप्रदानान्मनुष्याः । 

ते बृहद्र थन्तरे अब्रूतां ये नाविमे प्रिये तन्वौ ताभ्यां विवहावहा इति । 

श्यैतं ह वा अग्रे रथन्तरस्य प्रिया तनूरास नौधसं बृहतः । 

ताभ्यां व्यवहेताम् । 

ऊषानेवासावमुतोऽस्यै शुल्कमकरोद्धूममित इयममुष्यै । 

वर्षमेवासावमुतोऽस्यै शुल्कमकरोद्देवयजनमित्यियममुष्यै । 

सवहतू उ हैने वेद य एवं वेद । 

मेनामेनं वाव ते तद्व्यवहेताम् । 

तस्मादाहुर्न मेनामेनं व्यूह्यमिति । 

बृहद्र थन्तरयोर्ह वा एष विवाहमभ्यारोहति । 

स ईश्वरः पराभवितोः । 

ते तन्वावब्रूतामावं नु निधनाभ्यां विवहावहा इति १४५
