+++
title = "२३७"

+++

 

आपो वा इदमग्रे महत्सलिलमासीत् । 

तदपामेवैश्वर्यमासीत् । 

यदपामेवैश्वर्यमासीदपां राज्यमपामन्नाद्यं तदग्निरभ्यध्यायन्ममेदमैश्वर्यं
मम राज्यं ममान्नाद्यं स्यादिति । 

स एतामग्निष्टोमसम्पदमपश्यत् । 

तयेमा अपो व्युदौहदूर्ध्वश्चावाचीश्च । 

स एतमेव दिनन्दिनं स्तोमं गायन्केवलीदमन्नाद्यमकुरुत । 

स नवभिरेकविंशैरमूरूर्ध्वा उदतभ्नोत् । 

ताः परेण दिवं पर्यौहत् । 

ता एताः पर्यूढा ऋतुशो वर्षन्तीस्तिष्ठन्ति । 

एकविंशत्या त्रिवृद्भिरिमा अवाचीरभ्यतिष्ठत् । 

ताः परेण पृथिवीं पर्यौहत्ता एताः पर्यूढा अनुखायैक उपजीवन्ति २३७
