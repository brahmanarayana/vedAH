+++
title = "२७२"

+++

 

ते ह वै ते तथैकैकेनैवासुः । 

अथ य एवमेतानि सर्वाण्येकधा वेदैवं ह्येतानि सर्वाण्येकधा भवन्त्येकधैव
श्रेष्ठः स्वानां भवति । 

तदु होवाच वासिष्ठश्चैकितानेयः पश्चैवानुबुध्य धुरो ह वा इमे ब्राह्मणा
मीमांसमानास्तामेव धुरं नावाग्मन्यस्यामेता धुरि सर्वा अधीति । 

रेतस्यां ह वै स तदुवाच । 

यां ह वा आहुरेका धूरिति रेतस्या ह वै सा धुरां धूरन्नं तद् । 

धुरामलङ्करणम् । 

सुरभिर्गन्धो गायत्र्\! यै दर्शनीयं त्रिष्टुभश्श्रवणीयं जगत्यै । 

यदेव वाचा पुण्यं वदति तदनुष्टुभः । 

स ह वा एना अन्नमादधाति य एना एतैः समर्धयति । 

ता एनमन्नाद्यमाना अन्नादं श्रेष्ठं स्वानां कुर्वन्ति । 

अन्नादः श्रेष्टः स्वानां भवति य एवं वेद २७३
