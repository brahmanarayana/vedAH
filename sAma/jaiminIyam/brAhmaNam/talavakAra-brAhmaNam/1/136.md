+++
title = "१३६"

+++

 

अशनया ह वै रथा अन्नमु वै रथन्तरम् । 

अन्नेनाशनयां घ्नन्ति । 

तान्तां अशनयां अन्नेन हत्वा स्वर्गं लोकमारोहन् । 

बृहता वै देवास्स्वर्गं लोकमजिगांसन् । 

तेन न व्याप्नुवन् । 

तस्मिन्नुष्णिक्कभा उपादधुः । 

तेन व्याप्नुवन् । 

तेऽब्रुवन्स्वर्गं लोकं गत्वा बृहद्वावेदमभूद्येन स्वर्गं लोकं व्यापामेति
। 

तदेव बृहतो बृहत्वम् । 

द्वादश बृहतो रोहान्रोहेत्स्वर्गकाम उदधिमर्दयेद्वृष्टिकामः । 

यावन्त्यु ह वै बृहत्या अक्षराण्युष्णिक्ककुभोश्च तावदितस्स्वर्गो लोकः । 

प्र स्वर्गं लोकमाप्नोति य एवं वेद १३६
