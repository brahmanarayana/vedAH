+++
title = "००५"

+++

 

अथ पशुकामस्सायं पशुषु समेतेष्वग्निहोत्रं जुहुयात् । 

ब्रह्म वा अग्निहोत्रम् । 

ब्रह्मणैवैतत्पशून्परिगृह्णाति । 

अविसृष्टेषु प्रातः । 

ब्रह्म वा अग्निहोत्रम् । 

ब्रह्मणैवैतत्पशून्परिगृह्णाति । 

स एतान्ब्रह्मणोभयतः पशून्परिगृह्णीते । 

अव पशून्रुन्द्धे । 

बहुपशुर्भवति । 

अथ स्वर्गकामः द्वौ समुद्रा वचर्यौ विततौ महान्तावावरीवर्तेते पथेव पदौ इति
। 

द्वौ हैव समुद्रा वचर्यावहश्चैव रात्रिश्च । 

ते ये नक्तं जुह्वति रात्रिमेव ते समुद्रं प्रविशन्ति । 

अथ य उदिते जुह्वत्यहरेव ते समुद्रं प्रविशन्ति । 

तयोर्वा एतयोरत्ययनमस्ति यथा वै षवं षचं वा स्यात्सेतोर्वा सङ्क्रमणम् । 

अस्तमिते पुरा तमिस्रायै सुव्युष्टायां पुरोदयात् ५
