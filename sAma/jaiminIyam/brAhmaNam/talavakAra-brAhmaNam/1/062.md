+++
title = "०६२"

+++

 

अभ्यस्तमियात्किं तत्र कर्म का प्रायश्चित्तिरिति । 

एतस्माद्ध वै विश्वे देवा अपक्रामन्ति यस्याहवनीयमनुद्धृतमभ्यस्तमेति । 

स दर्भेण सुवर्णं हिरण्यं प्रबध्य पश्चाद्धरेत् । 

तदेतस्य रूपं क्रियते य एष तपति । 

अह्नो वा एतद्रू पम् । 

तदह्नो रूपं क्रियते । 

अथेध्ममादीप्य प्राञ्चं हरेयुः । 

तमुपसमाधाय चतुर्गृहीतमाज्यं गृहीत्वा विश्वेभ्यो देवेभ्यस्स्वाहा इति
जुहुयात् । 

तद्यथा वा अद आवसथवासिनं क्रुद्धं यन्तमुक्षवेहता वानुमन्त्रयेतान्येन वा
प्रियेण धाम्नैवमेव तद्विश्वान्देवाननुमन्त्रयते । 

ते हास्मै सर्व एवाक्रुद्धा भवन्ति । 

अथो खल्वाहुर्यदाहवनीयमनुद्धृतम् ६२
