+++
title = "२५०"

+++

 

पञ्चदशान्याज्यानि भवन्ति पञ्चदशापूर्यमाणस्यार्धमासस्य रात्रयः । 

तदेव तेनाप्नोति । 

दश हस्त्या अङ्गुलयश्चत्वार्यूर्वष्ठीवानि यदूर्ध्वं नाभेस्तत्पञ्चदशम् । 

तदेवात्रोपसन्दधाति । 

पञ्चदशो माध्यन्दिनः पञ्चदशापोच्छतोऽर्धमासस्य रात्रयः । 

तदेव तेनाप्नोति । 

दश पद्या अङ्गुलयश्चत्वार्यूर्वष्ठीवानि यदवाचीनं नाभेस्तत्पञ्चदशम् । 

तदेवात्रोपसन्दधाति । 

सप्तदशानि प्र्ष्ठानि । 

द्वादश मासाः पञ्चर्तवः । 

तदेव तेनाप्नोति । 

दश हस्त्या अङ्गुलयः सप्त शीर्षन्प्राणाः । 

तत्सप्तदशम् । 

तदेवात्रोपसन्दधाति । 

सप्तदशार्भवः । 

द्वादश मासाः पञ्चर्तवः । 

तदेव तेनाभिपूर्वमाप्नोति । 

दश पद्या अङ्गुलयश्चत्वार्यूर्वष्ठीवानि त्रयोऽवाचः प्राणाः । 

तत्सप्तदशम् । 

तदेवात्रोपसन्दधाति । 

एकविंशमग्निष्टोमसाम । 

द्वादश मासाः पञ्चर्तवस्त्रय इमे लोका असावादित्य एकविंशः । 

तदेव तेनाप्नोति । 

दश हस्त्या अङ्गुलयो दश पद्या आत्मैकविंशः । 

तदेवात्रोपसन्दधाति २५१
