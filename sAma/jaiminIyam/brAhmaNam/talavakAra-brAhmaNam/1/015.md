+++
title = "०१५"

+++

 

तदाहुर्यज्जीवन्पुरुषः करोत्येव साधु करोति पापं का
तयोर्दुष्कृतसुकृतयोर्व्यावृत्तिरिति
। 

यद्ध वै जीवन्पुरुषस्साधु करोति प्राणांस्तदभिसम्पद्यते । 

अथ यद्दुष्कृतं शरीरं तत् । 

स यदस्माल्लोकादेवंवित्प्रैति तस्य प्राणेन सह सुकृतमुत्क्रामति शरीरेण सह
दुष्कृतं हीयते । 

तदाहुर्दुर्विदितं वैतद्यदा मर्त्यवान्दुष्कृतेन सह वसात् । 

यो वा एतेन जीवन्नेव व्यावर्तते तत्सुविदितमिति । 

तद्वा एतदग्निहोत्रमेवाभिसम्पद्यते १५
