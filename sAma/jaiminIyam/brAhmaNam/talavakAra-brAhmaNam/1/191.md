+++
title = "१९१"

+++

 

नार्मेधमेव कार्यम् । 

तदैळं भवति । 

पशवो वा इळा । 

पशुभिर्वाव ते तान्रात्रेर्निरवाघ्नन् । 

तस्मान्नार्मेधमेव कार्यमिति । 

आष्टादंष्ट्रे ऋद्धिकामः कुर्वीत । 

अष्टादंष्ट्रो वै वैरूपः पश्चेवान्येभ्य ऋषिभ्य एते सामनी अपश्यत् । 

सोऽबिभेदस्तोत्रीये मे सामनी भविष्यत इति । 

सोऽब्रवीदृध्नवात्स यो मे सामनी सोमस्य तर्पयादिति । 

ऋद्धिप्रागुभिते वा एते सामनी । 

ऋध्नुवन्त्येवैताभ्यां तुष्टुवानाः । 

अष्टादंष्ट्रो वैरूपः पशुकामस्तपोऽतप्यत । 

स एते सामनी अपश्यत् । 

ताभ्यामस्तुत । 

स एतामिळां उपैत् । 

पशवो वा इळा । 

ततो वै स पशूनवारुन्द्ध । 

ते एते पशव्ये सामनी । 

अव पशून्रुन्द्धे बहुपशुर्भवति य एवं वेद । 

यद्वष्टादंष्ट्रो वैरूपोऽपश्यत्तस्मादाष्टादंष्ट्रे इत्याख्यायेते । 

तदैळमच्छावाकसाम भवति । 

पशवो वा इळा । 

पशुष्वेवैतत्प्रतितिष्ठति १९१
