+++
title = "नित्यत्वापौरुषेयत्वे"
+++

## प्रयोजनम्
प्राचीना एवम् प्रतिपादयितुम् ऐच्छन् - अपौरुषेयत्वान् नित्यत्वम् (तद्विपरीतं वा)।  

<details><summary>विस्तारः (द्रष्टुं नोद्यम्)</summary>

यथाह कैयटः "कर्तुः अस्मरणात् तेषामित्यर्थः"  
"न हि छन्दांसि क्रियन्ते , नित्यानि छन्दांसि ।" इति भाष्यस्य व्याख्याने।
</details>

पुनः, बौद्धादिभिस् स्पर्धमाना एवम् -

> अपौरुषेयत्वात् पुरुषकृतदोषाभावः। ततो वेदानां स्वतः प्रामाण्यम्

## ब्रह्मसूत्रेषु 

> अत एव च नित्यत्वम् ( ब्र सू 1-3-29)

शाङ्करभाष्यम् --

> स्वतन्त्रस्य कर्तुः अस्मरणादिभिः स्थिते वेदस्य नित्यत्वे,  
देवादि-व्यक्ति-प्रभवाभ्युपगमेन तस्य विरोधम् आशङ्क्य,  
**अतः** प्रभवात् इति परिहृत्य  
इदानीं तदेव वेदनित्यत्वं द्रढयति -  
**अत एव च नित्यत्वम्** इति ।
>
> अत एव नियताकृतेर् देवादेर् जगतो वेद-शब्द-प्रभवत्वात्  
वेद-शब्द-नित्यत्वम् अपि प्रत्येतव्यम् ।
>
> तथा च मन्त्रवर्णः --  
> > यज्ञेन वाचः पदवीयम् आयन्  
तामन्वविन्दन् ऋषिषु प्रविष्टाम् ( ऋग्वेदः 10-71-3) इति  
स्थिताम् एव वाचम् अनुविन्नां दर्शयति। 
>
> वेदव्यासश्चैवं स्मरति --  
> > युगान्तेऽन्तर्हितान् वेदान्  
सेतिहासान् महर्षयः ।  
लेभिरे तपसा पूर्वम्  
अनुज्ञाताः स्वयंभुवा ॥
इति  -- (महाभारतम् - शान्ति 210-19)

## वैय्याकरणाः
> ननु चोक्तम् - "न हि छन्दांसि क्रियन्ते, नित्यानि छन्दांसि" +इति ।
>
> यद्यपि +अर्थो नित्यः, या त्वसौ वर्णानुपूर्वी सा अनित्या । +++(5)+++  
तद्-भेदाच् चैतद् भवति - काठकम् कालापकम् मौदकम् पैप्पलादकम् इति ।

> महा-प्रलयादिषु वर्णानुपूर्वी-विनाशे  
पुनर् उत्पद्य ऋषयः संस्कारातिशयात् वेदार्थं स्मृत्वा  
शब्दरचनां विदधतीत्यर्थः ।+++(5)+++

इति कैयटः। 

नागेशः --

> काठकेत्यादि ।  
अर्थैक्येऽपि आनुपूर्वी-भेदाद् एव काठक-कालापकादि-व्यवहार इति भावः।


## वेदान्त-देशिकः
vedAnta-deshika's mImAMsA pAduka indicates that nityatva he understood very literally - the exact same letters are repeated in the exact same order every kalpa (पूर्वयैवाऽऽनुपूर्व्या)

> कल्पेकल्पे दयालुः स्थिरचरकृद् अधिष्ठाय रूपं कठाद्यं  
शाखा-भेदान् विचित्रान् समतनुत ततोऽध्यापयामास चर्षीन् ।  
...  
वेदाद् द्वेधा ऽप्रधृष्यात् भवति विमृशतां वेद-नित्यत्व-सिद्धिर्  
मन्वादीनां च वाक्यैर् अवितथ-वचसां बाध-दोषातिवृत्तैः ।
...  
प्रादुर्भावादि-मात्रं प्रजनयति विभुस् सोऽपि पारम्य-रम्यः ॥ १६३ ॥

> कल्पादाव् एवम् ईशः कथयति निगमान् पूर्वयैवाऽऽनुपूर्व्या  
तद्वन् मन्वन्तरादिष्व् अपि शिथिल-समाधान-मात्रं क्रमैः स्यात् ।


However, shAkha division is anitya:

> वेदानां यच् च शाखा-विभजनम् उदितं द्वापरान्ते चतुर्णां  
नानित्यत्वं ततः स्यात् समुदित-पृथग्-आम्नान-मात्र-प्रवृत्तेः ।  
कृत्स्नाम्नान-क्षमाणाम् उपचिततपसां गोचरः कृत्स्नम् आदौ,  
पश्चात् तु ज्ञान-शक्त्योर् अपचय-नियमाद् व्यास-कॢप्तिस् समीची ॥ १६२ ॥

## पूर्व-मीमांसकाः

> यः कल्पः स कल्पपूर्वः / न कदापि अनीदृशं जगत्

इत्य् अमन्यन्त केचिन् मीमांसकाः। 

मीमांसासूत्रेषु (कोरड-सुब्रह्मण्यानुवादः)

> 1-1-7-27 -- वेदांश् चैके सन्निकर्षं पुरुषाख्याः (पूर्वपक्षः)
>
> Some scholars argued that Vedas are written as there are names such as कठ , कलाप etc
>
> 28 -- अनित्यदर्शनाच् च (पूर्वपक्षः)
>
> In Veda, there is proof to show that it is non-eternal - there are names of some people like - बबर , son of  प्रावाहणि , खुसुरविन्द son of उद्दालक , who are mortal.
>
> 29 उक्तं तु शब्दपूर्वत्वम् (सिद्धान्तसूत्रम्)
>
> It is already stated that वेद has got अध्ययन-पूर्वकत्वम् । There has been uninterrupted chain of गुरुशिष्यपरम्परा - nobody who has independently recited Veda.
>
> 30 आख्या प्रवचनात्
>
> काठक , कालापक etc संज्ञs due to specialization .

चित्र-प्रस्तुतयः - महेश्वरभट्टो [ऽत्र](https://www.youtube.com/watch?feature=youtu.be&v=4do-mN2L8rY) । 

<details><summary>विश्वास-टिप्पनी (द्रष्टुं नोद्यम्)</summary>

किञ्चिद् वाक्यार्थप्रस्तुतिर् दृष्टा। यद्यपि sheldon pollock दुराशयस्य प्रत्याख्यानावसरे सा कृता, तत्र प्रस्तोता स्पष्टम् आदौ प्रतिजानाति (वचनान्तरैः) - "अस्माकम् एव मनसि वेदापौरुषेयत्वतत्त्वं हृदि समारूढं यथा स्यात् तथा यत्नः करणीयः"। एवम् उक्त्वा प्राचीनवादान् प्रस्तौति - किञ्च हन्त - अखिलं शून्यं व्यर्थम्।

कुतः? तत्र मूले वेदाध्यापनपरम्पराया अदिर् एव नासीद् इति वादो वर्तते। न केनापि बुद्धिमता ऽऽफ़्रिकाखण्डाद् वानरेभ्यस् ततः पूर्वं च कृमिभ्यो ऽस्मद्-उत्पत्तेः प्रमाणानि विजानता तद् अङ्गीकर्तुं शक्यम्। तादृशस्याक्षेपस्य निराकरणं न साधयित्वा न हि शक्यं वेदाध्ययनपरम्परानादित्वम् प्रतिष्ठापयितुम्।+++(5)+++

उपेक्ष्येमं सरलं विचारं प्रवर्तमानैस् तैः किं नाम साधितम्? १५०० वर्षेभ्यः पूर्वम् मीमांसका मूर्खा नासन्न् इत्येतावद् एव। नवीनविपक्षप्रत्याख्यानस्य गन्धो ऽपि न वर्तते। नव्यानाम् प्रत्याख्याने ऽतिप्राचीनवादोपपादनं हास्यास्पदम् एव याति।  तत्र सभासदस् तावत् सभ्यता-तत्पर-प्राया न किञ्चित् प्रतिकूलम् अवदन् (योगिप्रत्यक्षप्रश्नान् अन्तरा)।

मीमांसाकोविदैर् विचारणीयम् - अपौरुषेयप्रतिष्ठायां श्रमो व्ययनीयो वा? अथवा वेदप्रामाण्यसाधनाय तन्त्रान्तरम् आश्रित्य - "पौरुषेयस्यापि वेदस्य प्रामाण्यं वर्ततेतमाम् - जयिष्णुभिर् महामतिभिर् अस्मत्पूर्वजैर् आप्तैः परिगृहीतत्वात्। " इति किञ्चित् प्रतिपादनीयं वा?

यथा कथञ्चित् तादृशेषु सन्दर्भेषूपस्थितैः साधुवादम् अन्तरा प्रस्तुतेर् नैयून्यान्य् अवश्यं सूचनीयानि - विना येन साफल्यभ्रमगर्त एव शास्त्रचिन्तका न हृष्टास् तिष्ठेयुः।
</details>
