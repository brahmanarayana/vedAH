<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;रङ्गरामानुजः on वेदे विश्वासटिप्पन्यः</title>
    <link>https://vishvAsa.github.io/vedAH/atharva/prashnopaniShat/rangarAmAnujaH/</link>
    <description>Recent content in &#43;रङ्गरामानुजः on वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH/atharva/prashnopaniShat/rangarAmAnujaH/index.xml" rel="self" type="application/rss+xml" />
    <item>
      <title>मुण्डकोपनिषत् तृतीयमुण्डके द्वितीयखण्डः</title>
      <link>https://vishvAsa.github.io/vedAH/atharva/prashnopaniShat/rangarAmAnujaH/06_muNDakopaniShat_tRtI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/atharva/prashnopaniShat/rangarAmAnujaH/06_muNDakopaniShat_tRtI/</guid>
      <description>मुण्डकोपनिषत्
तृतीयमुण्डके द्वितीयखण्डः
[आत्मतत्त्वज्ञानात् मोक्षप्राप्तिः]
स वेदैतत् परमं ब्रह्म धाम यत्र विश्वं निहितं भाति शुभ्रम् ।
उपासते पुरुषं ये ह्यकामास्ते शुक्रमेतदतिवर्तन्ति धीराः ॥ १ ॥
आत्मवित्पूजायाः मोक्षफलकत्वमाह - स वेदैतत् इति । यत्र - ब्रह्मणि, विश्वं - जीवजातम् निहितम् , शुभ्रम् - निर्मलं स्वप्रकाशं भाति, एतत् - ईदृशं सवकामास्पदतया धाम - शब्दितं परमं ब्रह्म - नारायणं, सः - पूर्वप्रकृतः आत्मज्ञः वेद इत्यर्थः । अतः ये धीराः - प्रज्ञाशालिनः तादृशमात्मज्ञं पुरुषं - &amp;lsquo;फलान्तर कामनारहिता मुमुक्षवः सन्तः परमात्मानमिव उपासते ते एतच्छुक्रम् - चरमधातुम् , अतिक्रम्य वर्तन्ते - जन्मशून्या भवन्तीत्यर्थः ॥</description>
    </item>
    
    <item>
      <title>मुण्डकोपनिषत् तृतीयमुण्डके प्रथमखण्डः</title>
      <link>https://vishvAsa.github.io/vedAH/atharva/prashnopaniShat/rangarAmAnujaH/05_muNDakopaniShat_tRtI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/atharva/prashnopaniShat/rangarAmAnujaH/05_muNDakopaniShat_tRtI/</guid>
      <description>मुण्डकोपनिषत्
तृतीयमुण्डके प्रथमखण्डः
[जीवब्रह्मणोः वैलक्षण्यम् ।
&amp;lsquo;द्वा सुपर्णा सयुजा सखाया समान वृक्षं परिषस्वजाते ।
तयोरन्यः पिप्पलं स्वाद्वत्ति अनश्नन्नन्योऽभिचाकशीति ॥ १ ॥
ननु एकस्यैव ब्रह्मणः सर्वदेहानुप्रवेशे तस्य सुखदुःखभोक्तृत्वप्रसङ्गः &amp;lsquo;इत्यत्राऽऽह - द्वा सुपर्णा इति । युज्यत इति युक् । युक्शब्दो गुणपरः । समानगुणकः सयुक् इति व्यासायैविवृतत्वात् । सयुजौ - समानगुणको अपहतपाप्मत्वादिगुणैः परस्परसमानौ, सखायौ - सहचरौ । द्वौ सुपर्णौ पक्षिसदृशौ, समानम् - एकं, वृक्षम् - वृक्षवत् छेदनार्हं शरीरम् समाश्रितौ इत्यर्थः । तयोरन्यः इति । तयोर्मध्ये अन्यतर: जीवः स्वादु - परिपक्वं पिप्पलं - कर्मफलं, भुङ्क्ते । अन्यस्तु परमात्मा अभुञ्जान एव प्रकाशते । अत्र शरीरतदाश्रयजीवपरादिविषयवाचकशब्दनिगरणेन विषयिवाचकवृक्षसुपर्णादिशब्दैः वृक्षत्वाध्यवसानलक्षणरूपकातिशयोक्तिः विच्छित्तिविशेषायेति द्रष्टव्यम् ॥</description>
    </item>
    
    <item>
      <title>मुण्डकोपनिषत् द्वितीयमुण्डके द्वितीय खण्डः</title>
      <link>https://vishvAsa.github.io/vedAH/atharva/prashnopaniShat/rangarAmAnujaH/04_muNDakopaniShat_dvit/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/atharva/prashnopaniShat/rangarAmAnujaH/04_muNDakopaniShat_dvit/</guid>
      <description>मुण्डकोपनिषत्
द्वितीयमुण्डके द्वितीयखण्डः
[सर्वाधारभूतं ब्रह्म]
आवि: संनिहितं गुहाचरं नाम महत् पदम् अत्रैतत् समर्पितम् ।
एजत् प्राणन्निमिषञ्च यत् एतज्जानथ सदसद्वरेण्यं परं विज्ञानात् यद् वरिष्ठं प्रजानाम् ॥१॥
आविः संनिहितं गुहाचरं नाम महत् पदमिति । आवि: इत्यव्ययम् । योगिनामपरोक्षम् । संनिहितं गुहाचरम् - हृदयगुहावर्तितया सन्निहितम् । नाम - दुर्विज्ञेयस्वरूपतया प्रसिद्धम् । सर्वतो महत् । पदं - प्राप्यभूतमित्यर्थः । अत्रैतत्समर्पितम् एजत् प्राणनिमिषञ्च यत् । एजत् - कम्पमानं जाग्रदिति यावत् । प्राणत् प्राणभृत् । निमिषत् - सुप्तम् । जाग्रत्सुप्तादिभेदभिन्नं प्राणिजातमत्र अक्षरपुरुषे अर्पितमित्यर्थः । एतज्जानथेति । सदसद्वरेण्यम् - स्थूलसूक्ष्मवस्तुभिराधारत्वेन प्रार्थनीयम् । आधारभूतमिति यावत् । तादृशम् एतत् &amp;lsquo;अक्षरम् । परं विज्ञानाद्यद्वरिष्ठं प्रजानाम् । यो विज्ञाने तिष्ठन् (बृ.</description>
    </item>
    
    <item>
      <title>मुण्डकोपनिषत् द्वितीयमुण्डके प्रथम खण्डः</title>
      <link>https://vishvAsa.github.io/vedAH/atharva/prashnopaniShat/rangarAmAnujaH/03_muNDakopaniShat_dvit/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/atharva/prashnopaniShat/rangarAmAnujaH/03_muNDakopaniShat_dvit/</guid>
      <description>मुण्डकोपनिषत्
द्वितीयमुण्डके प्रथमखण्डः
[अक्षरात् जगत्सृष्टिः]
तदेतत् सत्यम् ॥
यथा सुदीप्तात् पावकाद् विस्फुलिङ्गाः सहस्रशः प्रभवन्ते सरूपाः । तथाऽक्षरात् विविधाः सोम्य ! भावाः प्रजायन्ते तत्र चैवापियन्ति ॥१॥
तदेतत् सत्यम् पूर्ववत् । यथा सुदीप्तात् पावकादिति । अयोगोलकादिगतात् हन्यमानाद्वा वेश्मादिषु सुदीप्ताद्वा पावकादनेकशः सरूपाः विस्फुलिङ्गाः यथोत्पद्यन्ते । एवमेव सूक्ष्म चिदचिच्छरीराद्ब्रह्मणः तत्सरूपाः - नानाविधस्थूलचिद चिद्रूपाः, भवन्तीतिभावाः - कार्यवर्गाः उत्पद्यन्ते । तत्रैव लीयन्ते च ॥
दिव्यो ह्यमूर्तः पुरुषः स बाह्याभ्यन्तरो ह्यजः । अप्राणो ह्यमनाः शुभ्रो ह्यक्षरात् परतः परः ॥ २ ॥</description>
    </item>
    
    <item>
      <title>मुण्डकोपनिषत् प्रथममुण्डके द्वितीय खण्डः</title>
      <link>https://vishvAsa.github.io/vedAH/atharva/prashnopaniShat/rangarAmAnujaH/02_muNDakopaniShat_prat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/atharva/prashnopaniShat/rangarAmAnujaH/02_muNDakopaniShat_prat/</guid>
      <description>मुण्डकोपनिषत्
प्रथममुण्डके द्वितीयखण्डः
[परविद्याङ्गम् अपरविद्या]
तदेतत् सत्यम् ॥
मन्त्रेषु कर्माणि कवयः यान्यपश्यँस्तानि त्रेतायां बहुधा सन्ततानि । तान्याचरथ नियतं सत्यकामाः एष वः पन्थाः सुकृतस्य लोके ॥ १ ॥
तदेतत् सत्यम् इति । सत्यं - नित्यम् , उत्पत्तिविनाशादिषड्भावविकारशून्यम् इत्यर्थः । मन्त्रेषु कर्माणि कवयः यान्यपश्यन् इति । कवयः - अतीन्द्रियार्थसाक्षात्कारसमर्था वेदेषु यानि - अग्निहोत्रादिकर्माणि दृष्टवन्तः । तानि त्रेतायां &amp;lsquo;गार्हपत्यादि वैतानिकाग्निषु यावज्जीवं कर्तव्यतया अधिकारिमन्त्रफलभेदेन बहुधा विहितानि । सत्यकामा: - स्वतस्सत्यं परं ब्रह्मैव कामयमानाः । फलाभिसन्धिरहिताः सन्त इत्यर्थः । तानि कर्माणि आचरथ&amp;rsquo;, अनुतिष्ठत । कर्मणां ब्रह्मप्राप्तिहेतुत्वं ज्ञानद्वारेति द्रष्टव्यम् । एष वः पन्थास्सुकृतस्य लोके । सुकृतस्य - स्वनुष्ठितस्य ब्रह्मज्ञानस्य लोके फले। मोक्षे साध्ये एष वः पन्था इत्यर्थः ॥</description>
    </item>
    
    <item>
      <title>मुण्डकोपनिषत् प्रथममुण्डके प्रथमः खण्डः</title>
      <link>https://vishvAsa.github.io/vedAH/atharva/prashnopaniShat/rangarAmAnujaH/01_muNDakopaniShat_prat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH/atharva/prashnopaniShat/rangarAmAnujaH/01_muNDakopaniShat_prat/</guid>
      <description>मुण्डकोपनिषत्
(अथर्ववेदीयोपनिषच्छान्तिपाठः)
ओम्
भद्रं कर्णेभिः शृणुयाम देवाः भद्रं पश्येमाक्षभिर्यजत्राः । स्थिरैरङ्गैस्तुष्टुवाँसस्तनूभिर्व्यशेम देवहितं यदायुः ॥ स्वस्ति न इन्द्रो वृद्धश्रवास्स्वस्ति नः पूषा विश्ववेदाः । स्वस्तिनस्तार्क्ष्यो अरिष्टनेमिस्वस्ति नो बृहस्पतिर्दधातु ॥
॥ ओं शान्तिः शान्तिः शान्तिः ॥
देवा: - हे देवाः ! भद्रम् - कल्याणम् (वेदाख्यं, साङ्गेतिहासपुराणम् ), कर्णेभिः - श्रोत्रेः, शृणुयाम - श्रोतुं, समर्थाः भवेम । यजत्राः - हे यजत्राः ! त्रायन्ते रक्षन्तीति यजत्राः, यजमानपालकाः, अक्षभिः - नेत्रैः, भद्रम् - कल्याणम् , पश्येम - द्रष्टुं समर्थाः भवेम । स्थिरैः - दृढैः, अङ्गैः - करचरणाद्यवयवैः, तथा तनूभिः - शरीरैः, युक्ताः, तुष्टुवांसः - भवतः स्तुवन्तः (वयम् ), देवहितम् - देवैः, स्थापितं देवानां हितं देवोपासनयोग्यं वा, यदायुः - शतप्रमाणमायुः इति शतप्रमाणमायुः, व्यशेम - प्राप्नुयाम ।</description>
    </item>
    
  </channel>
</rss>
