+++
title = "01 यस्ते मन्यो"

+++
<details><summary>मूलम् (WS)</summary>

यस्ते मन्यो ऽविधद्वज्र सायक सह ओजः पुष्यति विश्वमानुषक् । तुल. शौ.सं. ४.३२  
साह्याम दासमार्यं त्वया युजा वयं सहस्कृतेन सहसा सहीयसा॥ १ ॥  
मन्युरिन्द्रो मन्युरेवास देवो मन्युर्होता वरुणो जातवेदाः ।  
मन्युर्विश ईडते मानुषीर्याः पाहि नो मन्यो तपसा सजोषाः॥ २ ॥  
अभीहि मन्यो तपसस्तवीयान् तपसा युजा वि जहि शत्रून् ।  
अमित्रहा वृत्रहा दस्युहा च विश्वा वसून्या भरा त्वं नः॥ ३ ॥  
त्वं हि मन्यो अभिभूत्योजाः स्वयम्भूर्भामो अभीमातिषाहः ।  
विश्वचर्षणिः सहुरिः सहीयाङ् अस्मास्वोजः पृतनासु धेहि ॥ ४ ॥
</details>