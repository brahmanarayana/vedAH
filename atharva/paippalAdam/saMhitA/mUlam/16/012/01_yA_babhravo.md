+++
title = "01 या बभ्रवो"

+++
<details><summary>मूलम् (WS)</summary>

या बभ्रवो याश्च शुक्रा रोहिणीरुत पृश्नयः।  
असिक्नीः कृष्णा ओषधीः सर्वाच्छा वदामसि॥ १ ॥  
त्रायन्तामिमं पुरुषं यक्ष्माद्देवेषितादधि।  
यासां द्यौष्पिता पृथिवी माता समुद्रो मूलं वीरुधां बभूव॥ २ ॥  
आपो अग्रं दिव्या ओषधयः।  
तास्ते यक्ष्ममेनस्यमङ्गादङ्गादनीनशम्॥ ३ ॥  
प्रस्तृणोती स्ताम्बिनीरेकशुङ्गाः प्रोतन्वतीरोषधीरा वदामि।  
अंशुमतीः काण्डिनीर्या विशाखा ह्वयामि ते वीरुधो वैश्वदेवीरुग्राः पुरुषजीवनीः ॥ ४ ॥
</details>