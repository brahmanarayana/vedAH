+++
title = "01 परः सो"

+++
परः सो अस्तु तन्वा तना च तिस्रः पृथिवीरधो अस्तु विश्वाः ।  
प्रति शुष्यति यशो अस्य देवा यो मा दिवा दिप्सति यश्च नक्तम्॥ १ ॥  
सुविज्ञानं चिकितुषे जनाय सच्चासच्च वचसी पस्पृधाते।  
तयोर्यत् सत्यं यतरदृजीयस्तदित् सोमोवति हन्त्यासत्॥ २ ॥  
न वा उ सोमो वृजिनं हिनोति न क्षत्रियं मिथुया धारयन्तम्।  
हन्ति रक्षो हन्त्यासद्वदन्तमुभाविन्द्रस्य प्रसितौ शयाते॥ ३ ॥  
यदि वाहमनृतदेवो अस्मि मोघं वा देवाङ् अप्यूहे अग्ने ।  
किमस्मभ्यं जातवेदो हृणीषे द्रोघवाचस्ते निर्ऋथं सचन्ताम् ॥ ४ ॥