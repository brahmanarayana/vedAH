+++
title = "01 आ नयैतमा"

+++
आ नयैतमा रभस्व सुकृतां लोकमपि गच्छतु प्रजानन्।  
तीर्त्वा तमांसि बहुधा विपश्यन्नजो नाकमा क्रमतां तृतीयम्॥ १ ॥  
प्र पदो ऽव नेनिग्धि दुश्चरितं यच्चचार शुद्धैः शफैरा क्रमतां प्रजानन् ।  
ज्योतिष्मन्तं सुकृतां लोकमीप्सन् तृतीये नाके अधि वि क्रमस्व॥॥ २ ॥  
अनु च्छ्य श्यामेन त्वचमेतां विशस्तर्यथापर्वसिना माभि मंस्थाः।  
माभि द्रुहः परुशः कल्पयैनं सुकृतां मध्ये अधि वि श्रयैनम् ॥ ३ ॥॥  
भूम्यां त्वा भूमिमधि धेह्य् एतामासिञ्चोदकमव धेह्येनम्।  
पर्याधत्ताग्निना शमितारः शृतो गच्छतु सुकृतां यत्र लोकः॥ ४ ॥  
अग्नेरग्निरधि सं बभूविथ ज्योतिष्मान् गच्छ सुकृतां यत्र लोकः ॥ ५ ॥