+++
title = "01 तस्मै प्राचीनादन्तर्देशाद्"

+++
<details><summary>मूलम् (WS)</summary>

तस्मै प्राचीनादन्तर्देशाद् भवमिष्वासमनुष्ठातारमकुर्वन् ।  
भव एनमिष्वासः प्राचीनादन्तर्देशादनुष्ठातानु तिष्ठति नैनं शर्वो न भवो नेशानः ।  
नास्य पशून् न समानान् हिनस्ति य एवं वेद॥ १ ॥  
तस्मै दक्षिणादन्तर्देशाच्छर्वमिष्वासमनुष्ठातारमकुर्वन् ।  
शर्व एनमिष्वासो दक्षिणादन्तर्देशादनुष्ठातानु तिष्ठति नैनं शर्वो न भवो नेशानः ।  
नास्य पशून् न समानान् हिनस्ति य एवं वेद ॥ २ ॥
</details>