+++
title = "01 ज्येष्ठघ्न्यां जातो"

+++
<details><summary>मूलम् (WS)</summary>

ज्येष्ठघ्न्यां जातो विचृतोर्यमस्य मायं हिंसीः पितरौ वर्धमानः ।  
स्योनी व्याघ्रावुत तौ शिवौ स्तामतित्वा नेषं दुरितानि विश्वा॥ १ ॥  
व्याघ्रे अह्न्यजनिष्ठवीरो नक्षत्रजाः सर्ववीरः सुवीरः ।  
स मा हिंसीः पितरौ वर्धमानस्तस्य ते देवाः प्रतिगृह्णन्तु होमम्॥ २ ॥  
या रोहिणीर्देवपत्या प्र धेनुरिव पिन्वते ।  
तत्र तिस्रो व्यष्टकाः सर्वाङ् अधि ब्रुवन्तु प्रजायै जगते च वाम्॥ ३ ॥  
यदार्द्राभ्यामणिभ्यां देवाः शक्रा अमन्तं पुरुषेण पुरुषम् ।  
अत्रा पुष्यतं मिथुना सयोनि जीवां प्रजां जरदष्टिं सुतेजसा ॥ ४ ॥
</details>