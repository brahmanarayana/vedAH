+++
title = "08 यो वै"

+++
<details><summary>मूलम् (WS)</summary>

यो वै दशशरावं निर्वपेदिडामेव धेनुमनु निर्वपेत् ।  
एषा वा इडा धेनुर्यद् यज्ञः पशवः ।  
इडां चैव धेनुं यज्ञं च लोकं च पशूंश्चाव रुन्धे कल्पन्ते अस्मा इड इडां प्रियो भवति य एवं वेद ।  
स य एवं विद्वान् प्राश्नीयादेतामेव देवतां मनसा ध्यायेदिडायास्त्वा चक्षुषा पश्यामीडायास्त्वा हस्ताभ्यामा रभ इडायास्त्वास्येन प्राश्नामीडायास्त्वा जठरे सादयामीति ।  
स यथा हुतमिष्टं प्राश्नीयादेवैनं प्राश्नाति ॥ ॥ १० ॥
</details>