+++
title = "05 यो वै"

+++
यो वै षट्शरावं निर्वपेत् षड्याव्न एव देवाननु निर्वपेत् ।  
एते वै षड्यावानो देवा यदृतवः ।  
ऋतूंश्चैव लोकं चाव रुन्धे कल्पन्ते अस्मा ऋतवो न ऋतुष्वावृश्चत ऋतूनां प्रियो भवति य एवं वेद । ऋतोव  
स य एवं विद्वान् प्राश्नीयादेता एव देवता मनसा ध्यायेद् ऋतूनां त्वा चक्षुषा पश्याम्यृतूनां त्वा हस्ताभ्यामा रभ ऋतूनां त्वास्येन प्राश्नाम्यृतूनां त्वा जठरे सादयामीति ।  
स यथा हुतमिष्टं प्राश्नीयादेवैनं प्राश्नाति ॥ ६ ॥