+++
title = "01 यो वा"

+++
<details><summary>मूलम् (WS)</summary>

यो वा एकशरावं निर्वपेदेकर्षिमेवानु निर्वपेत् ।  
एष वा एकर्षिर्यदग्निः।  
एकर्षि चैव लोकं चाव रुन्धे एकर्षिरिव तपत्येकर्षिरिव दीदायैकर्षिरिवान्नादो भवति य एवं वेद ।  
स य एवं विद्वान् प्राश्नीयादेतामेव देवतां मनसा ध्यायेदेकर्षेस्त्वा चक्षुषा पश्याम्येकर्षेस्त्वा हस्ताभ्यामा रभ एकर्षेस्त्वास्येन प्राश्नाम्येकर्षेस्त्वा जठरे सादयामीति ।  
स यथा हुतमिष्टं । प्राश्नीयादेवैनं प्राश्नाति ॥ १ ॥
</details>