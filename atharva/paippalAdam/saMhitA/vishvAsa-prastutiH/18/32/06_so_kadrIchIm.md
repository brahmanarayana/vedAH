+++
title = "06 सो कद्रीचीम्"

+++
सो कद्रीचीं दिशमनुव्यचलत्  
ततो नावर्त्स्यन्नमन्यत ।  
तं विराडनु व्यचलन् ।  
सर्वे च देवाः सर्वाश्च देवताः ।  
विराजश्च वै स सर्वेषां च देवानां सर्वासां च देवतानां च प्रियं धाम भवति य एवं वेद ।  
विराजे च वै स सर्वेभ्यश्च देवेभ्यः सर्वाश्च देवताभ्यो आवृश्चते य एवं विद्वांसं व्रात्यमुपवदति॥ ६ ॥  
सोनादिष्टां दिशोमनु व्यचलत्।  
तमाहवनीयश्च गार्हपत्यश्च दक्षिणाग्निश्च यज्ञश्च यजमानश्च पशवश्चानुव्यचलन्।  
दक्षिणाग्नेश्च वै स गार्हपत्यस्य चाहवनीयस्य यज्ञस्य च यजमानस्य च पशूनां च प्रियं धाम भवति य एवं वेद ।  
दक्षिणाग्नये वै स गार्हपत्याय चाहवनीयाय च यज्ञाय च।  
यजमानाय च पशुभ्यश्चा वृश्चते य एवं विद्वांसं व्रात्यमुपवदति ॥ ७ ॥